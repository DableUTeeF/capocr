คงคาเดือด Arfeuillea arborescens Pierre
ชื่อพ้อง Koelreuteria arborescens Pierre
วงศ์ Sapindaceae
ชื่ออื่น ๆ ช้างเผือก, ตะไลคงคา (เหนือ); ตะไล, หมากเล็กหมากน้อย (ตะวันตกเฉียงใต้); สมุยกุย (ตะวันออก)
 ไม้ต้นใบประกอบแบบขนนกปลายคู่ เรียงสลับ ใบย่อย (๒-)๔-๘ ใบ เรียงสลับ รูปไข่ ดอกแยกเพศร่วมช่อ ช่อดอกแบบช่อกระจุกแยกแขนง ออกตาม ซอกใบใกล้ปลายยอด มีขนหนาแน่น กลิ่นหอม กลีบเลี้ยง สีเขียวอมแดง กลีบดอกสีขาว ขนาดเล็กกว่ากลีบเลี้ยงมาก ผลแบบผลแห้งแตก เปลือกบาง มีปีก เมล็ดรูปไข่กลับ มีขนสีน้ำตาล ไม่มีเยื่อหุ้มเมล็ด
 คงคาเดือดเป็นไม้ต้น สูงได้ถึง ๒๐ ม. เปลือกสีเทาหรือสีเทาอมขาวใบประกอบแบบขนนกปลายคู่ เรียงสลับ ก้านใบยาว ๒.๕-๓.๕ ซม. แกนกลางยาว ๓.๕-๕.๕ ซม. ทั้งก้านใบ และแกนกลางมีขนใบย่อย (๒-)๔-๘ใบ เรียงสลับ รูปไข่ กว้าง ๒-๔ ซม. ยาว ๒-๘.๕ ซม. ปลายใบแหลมหรือเรียวแหลม โคนมน แหลมหรือเบี้ยว ขอบเรียบหรือจักมนห่าง แผ่นใบบางคล้ายกระดาษ โคนแผ่นใบ และเส้นกลางใบทั้ง ๒ ด้านมีขนประปราย เส้นแขนงใบ ข้างละ ๗-๘ เส้นก้านใบย่อยยาวได้ถึง ๔ มม. มีขนดอกแยกเพศร่วมช่อ ช่อดอกแบบช่อกระจุกแยกแขนง ออกตามซอกใบใกล้ปลายยอด มีขนหนาแน่น ใบประดับรูปรีหรือรูปไข่ กว้าง ๓-๔ มม. ยาว ๗-๙ มม. มีขนดอกมีกลิ่นหอม สมมาตรด้านข้าง เส้นผ่านศูนย์กลางดอก ๑.๕-๑.๘ ซม. ดอกเพศผู้มีกลีบเลี้ยง ๕ กลีบ สีเขียวอมแดง มีขนรูปไข่หรือรูปรี กว้าง ๒-๕ มม. ยาว ๕.๕-๙ มม. ในดอกตูมเรียงแบบซ้อนเหลื่อม กลีบดอกสีขาว มี ๒-๕ กลีบ รูปไข่กลับหรือรูปขอบขนานขนาดเล็กกว่ากลีบเลี้ยงมาก กว้างประมาณ ๑ มม. ยาว ๓-๔ มม. เกสรเพศผู้ ๖-๙ เกสร ก้านชูอับเรณูยาว ๖-๙ มม. สีเขียว อับเรณูสีส้ม จานฐานดอกแยกจากวงเกสรเพศผู้รูปคล้ายปาก มีรังไข่ที่ไม่เจริญ รูปกลม ขนาดเล็ก มีขนดอกเพศเมีย กลีบเลี้ยง และกลีบดอกเหมือนของดอกเพศผู้มีเกสรเพศผู้ที่ไม่เจริญ ยาว ๑-๒ มม. ล้อมรอบรังไข่ จานฐานดอกอยู่ระหว่างกลีบดอกกับรังไข่ รังไข่อยู่เหนือวงกลีบ รูปสามเหลี่ยม ยาวประมาณ ๕ มม. มีขน มี ๓ ช่อง แต่ละช่องมีออวุล ๒ เม็ด พลาเซนตารอบ แกนร่วม ก้านยอดเกสรเพศเมียยาวประมาณ ๔ มม. ยอดเกสรเพศเมียเล็ก ไม่เป็นพูผลแบบผลแห้งแตก รูปทรงเกือบกลม กว้าง ๓-๔.๓ ซม. ยาว ๓.๒-๕.๕ ซม. เปลือกบาง พอง และมีปีก ปีกผลกว้างประมาณ ๒ ซม. เมล็ดรูปไข่กลับ กว้าง ๕-๖ มม. ยาว ๖-๗ มม. มีขนสีนํ้าตาล ไม่มีเยื่อหุ้มเมล็ดคงคาเดือดมีเขตการกระจายพันธุ์ในประเทศไทยทางภาคเหนือ ภาคตะวันออกเฉียงเหนือ ภาคตะวันออก ภาคตะวันตกเฉียงใต้ และภาคกลาง พบตามป่าดิบ ป่าเบญจพรรณ และป่าไผ่ โดยเฉพาะตามเขาหินปูน ที่สูงจากระดับนํ้าทะเล ๑๐-๖๐๐ ม. ออกดอกเดือนพฤศจิกายนถึงกุมภาพันธ์ เป็นผลเดือนมกราคมถึงเมษายน ในต่างประเทศพบที่ลาวประโยชน์ ใบและเปลือกต้มกินแก้ไข้ ต้นนำมาป่นใช้ฆ่าพยาธิ.
ผู้เขียน รศ.บุศบรรณ ณ สงขลา

คดนกกูด Aralidium pinnatifidum (Jungh. et de Vriese) Miq.
ชื่อพ้อง Aralia pinnatifida Jungh. et de Vriese
วงค์ Torricelliaceae (Aralidiaceae หรือ Comaceae)
ชื่ออื่น ๆ ปูนิงบองอ, พรมคด, พะปูงะ, มือพระนารายณ์, สาเกเถื่อน (ใต้)
 ไม้ต้นหรือไม้พุ่ม ใบเดี่ยว เรียงสลับ รูปไข่ แผ่นใบส่วนมากหยักลึกแบบขนนก ดอกแยกเพศต่างต้น ช่อดอกแบบช่อแยกแขนง ออกที่ปลายกิ่งหรือตามซอกใบใกล้ยอด ดอกสีขาวนวลหรือสีขาวนวลแต้มแดง กลิ่นหอม ผลคล้ายผลผนังชั้นในแข็ง รูปทรงรีเบี้ยว ผลอ่อนสีขาวลุกสีม่วงหรือดำ เมล็ดรูปทรงรี ผิวเป็นรูปตาข่ายลึก
 คดนกกูดเป็นไม้ต้นหรือไม้พุ่ม สูงประมาณ ๑๐ ม.ใบเดี่ยว เรียงสลับ รูปไข่ กว้างประมาณ ๒๐ ซม. ยาวประมาณ ๓๐ ซม. ปลายเรียวแหลม โคนเป็นร่องและขยายออกโอบลำต้นหรือกิ่ง ขอบเรียบหรือหยักซี่ ฟันหยาบ ๆ โดยเฉพาะหยักบนสุด แผ่นใบส่วนมากหยักลึกแบบขนนก บางครั้งหยักลึกถึงเส้นกลางใบ การหยักลึกมืขนาดไม่เท่ากัน หรืออาจไม่หยักเลย แต่ละหยักรูปขอบขนาน กว้างประมาณ ๒.๕ ซม. ก้านใบยาว ๕-๑๒ ซม.ดอกแยกเพศต่างต้น ช่อดอกแบบช่อแยกแขนง ออกที่ปลายกิ่งหรือตามซอกใบใกล้ยอด ยาวประมาณ ๕๐ ซม. ห้อยลง มีขนละเอียดทั่วไป ใบประดับร่วงง่าย ส่วนใบประดับย่อยติดทน ดอกขนาดเล็ก มีจำนวนมาก กลิ่นหอม สีขาวนวลหรือสีขาวนวลแต้มแดง กลีบเลี้ยงและกลีบดอกมีขนละเอียด ดอกเพศผู้ กลีบเลี้ยงโคนเชื่อมติดกัน ปลายแยกเป็น ๕ แฉก กลีบดอก ๔ กลีบ รูปขอบขนานและแผ่ออก ยาวประมาณ ๒ มม. เกสรเพศผู้ ๕ เกสร ยาวประมาณ ๑ มม. กลางดอกมีฐานก้านเกสรเพศเมียที่อวบน้ำ และ เว้าลง ดอกเพศเมียมีจำนวนและขนาดของกลีบเลี้ยงและกลีบดอกเท่าดอกเพศผู้ ร่วงง่าย มีเกสรเพศผู้ที่เป็นหมัน ๔ เกสร รังไข่อยู่ใต้วงกลีบ รูปรีเบี้ยว มี ๓ ช่อง แต่ละช่องมีออวุล ๑ เม็ด เจริญเพียง ๑ ช่อง ก้านยอดเกสรเพศเมีย ๓-๔ ก้านผลคล้ายผลผนังชั้นในแข็ง รูปทรงรีเบี้ยวกว้าง ๑.๕-๒ ซม. ยาว ๓-๔.๕ ซม. หัวท้ายแหลม ผลอ่อนสีขาว สุกสีม่วงหรือดำ เนื้อนุ่ม เมล็ดรูปทรงรี ยาว ๒-๒.๕ ซม. มี ๑ เมล็ด ผิวเป็นรูปตาข่ายลึกคดนกกูดมีเขตการกระจายพันธุ์ในประเทศไทยทางภาคใต้ พบขึ้นตามป่าดิบชื้น ป่าไผ่ หรือป่าที่แผ้วถางแล้ว ที่สูงตั้งแต่ใกล้ระดับนํ้าทะเลถึงประมาณ ๑,๒๕๐ ม. ออกดอกและเป็นผลเกือบตลอดปี ในต่างประเทศพบที่มาเลเซียและอินโดนีเซีย.
ผู้เขียน ผศ. ด.ร.จิรายุพิน จันทรประสงค์

คดสัง Combretum trifoliatum Vent.
วงศ์ Combretaceae
ชื่ออื่น ๆ กรด (ตะวันตกเฉียงใต้); กรด, หญ้ายอดดำ (เหนือ); จุด, ชุด, ย่านตุด (ใต้); เบน, เปีอย (ตะวันออกเฉียงเหนือ)
 ไม้พุ่มรอเลื้อย กิ่งอ่อนเป็นสันสี่เหลี่ยมและมีขนสีนํ้าตาลแดงหนาแน่น ใบเดี่ยว เรียงตรงข้ามลสับ ตั้งฉาก มักเรียงเป็นวง วงละ ๓ ใบ รูปรี รูปขอบขนาน หรือรูปรีแกมรูปใบหอก ช่อดอกแบบช่อกระจะแยกแขนงหรือช่อกระจะเชิงประกอบ ช่อย่อยแบบข่อ เชิงลด ออกตามปลายกิ่งและตามซอกใบใกล้ปลายกิ่ง ดอกสีขาวอมเหลืองอ่อน ผลแบบผลผนังชั้นในแข็งรูปทรงรี มีสันแข็งตามยาวคล้ายปีก (๓-)๔(-๔) สันเมล็ดรูปกระสวย มี ๕ เหลี่ยม
 คดสังเป็นไม้พุ่มรอเลื้อย กิ่งอ่อนเป็นสันสี่เหลี่ยมและมีขนสีนํ้าตาลแดงหนาแน่น เมื่อแก่ขนจะค่อย ๆ หลุดร่วงไปและสันจะลดมุมลง เปลือกเรียบ สืเทาอมขาวใบเดี่ยว เรียงตรงข้ามสลับตั้งฉาก มักเรียงเป็นวง วงละ ๓ ใบ รูปรี รูปขอบขนาน หรือรูปรีแกมรูปใบหอก กว้าง ๒-๕ ซม. ยาว ๖.๕-๑๒ ซม. ปลายแหลมหรือเรียวแหลม โคนมนหรือสอบเรียว ขอบเรียบหรือเป็นคลื่นเล็กน้อย แผ่นใบหนา ด้านบนสีเขียวเข้ม เกลี้ยงเป็นมัน ด้านล่างสีอ่อนกว่า ใบอ่อนมีขนประปราย เส้นแขนงใบข้างละ ๖-๑๑ เส้น เส้นใบย่อยคล้ายขั้นบันได เห็นได้ทางด้านล่าง ก้านใบยาว ๐.๔-๑ ซม. เมื่ออ่อนมีขนประปรายช่อดอกแบบช่อกระจะแยกแขนงหรือช่อกระจะเชิงประกอบ ออกตามปลายกิ่งและตามซอกใบใกล้ปลายกิ่ง ช่อย่อยแบบช่อเชิงลด ยาว๓-๔ ซม. ทุกส่วนมีขนสีน้ำตาลแดง ในแต่ละช่อมีทั้งดอกแยกเพศและดอกสมบูรณ์เพศปะปนกัน ใบประดับเรียวแหลม ยาว ๒.๕-๓.๕ มม. มีขนสั้นหนานุ่ม กลีบเลี้ยงโคนเชื่อมติดกันเป็นรูปถ้วย ปลายแยกเป็น ๕ แฉก ยาว ๒-๒.๕ มม. ปลายเรียวแหลม ด้านในมีขน กลีบดอกสีขาวอมเหลืองอ่อน มี ๕ กลีบ รูปรีแกมรูปไข่ เป็นเยื่อบาง ๆ และมีขนประปราย ร่วงง่าย ปลายกลีบยาวยื่นพ้นกลีบเลี้ยง ออกมาเล็กน้อย เกสรเพศผู้ ๑๐ เกสร แต่ละเกสรยาว ๐.๕-๑.๕ มม. เรียงเป็น ๒ วงบนจานฐานดอกซึ่งมีขนหนาแน่น รังไข่อยู่ใต้วงกลีบ รูปรี ยาวประมาณ ๑ มม. มี ๑ ช่อง มีออวุล ๒ เม็ด ก้านยอดเกสร เพศเมียยาว ๑.๕-๒ มม. ปลายเรียวแหลมผลแบบผลผนังชั้นในแข็ง รูปทรงรี โค้งเล็กน้อย กว้างประมาณ ๑.๕ ซม. ยาว ๒.๕-๓ ซม. มีสันแข็ง ตามยาวคล้ายปีก (๓-)๔(-๕) สัน เมล็ดรูปกระสวย มี ๕ เหลี่ยมคดสังมีเขตการกระจายพันธุ์ในประเทศไทยทั่วทุกภาค พบขึ้นตามป่าพรุ ป่าเบญจพรรณขื้น และ ป่าดิบแล้งใกล้แหล่งนํ้า ที่สูงตั้งแต่ใกล้ระดับน้ำทะเลถึง ประมาณ ๒๐๐ ม. ออกดอกและเป็นผลเดือนมีนาคมถึงธันวาคมในต่างประเทศพบที่อินเดีย พม่า และกัมพูชา.
ผู้เขียน ดร.จำลอง เพ็งคล้าย

คนทา Harrisonia perforata (Blanco) Merr.
ชื่อพ้อง Paliurus perforates Blanco, Harrisonia bennetti A.w. Benn., Limonia pubescens Wall, ex Hook. f.
วงศ์ Simaroubaceae
ชื่ออื่น ๆ กะลันทา, สีฟัน, สีฟ้นคนทา (กลาง); จี้, สีเตาะ, หนามจี้ (เหนือ)
 ไม้พู่ม กิ่งมีหนาม ใบประกอบแบบขนนกปลายคี่เรียงเวียน ใบย่อยคล้ายรูปสี่เหลี่ยมขนมเปียกปูนหรือรูปไข่ ช่อดอกแบบช่อแยกแขนงหรือช่อกระจะ ออกตามปลายกิ่งและซอกใบ ดอกสีชมพูอมแดง ผลแบบ ผลผนังชั้นในแข็ง รูปค่อนข้างกลม มีเนื้อ เมล็ดเล็ก
 คนทาเป็นไม้พุ่ม ยอดอ่อนมีขน กิ่งมีหนามเล็ก แหลม ปลายโค้ง หนามจะมีขนาดใหญ่ขึ้นตามอายุของกิ่งใบประกอบแบบขนนกปลายคี่ เรียงเวียน ยาว ๕-๑๕(-๒๐) ซม. มีใบย่อย ๕-๑๓ ใบ ออกเป็นคู่ ระหว่างคู่ใบย่อยมีแผ่นบางคล้ายครีบแคบ ๆ อยู่ ๒ ข้างของ แกนกลางใบ ใบย่อยรูปคล้ายสี่เหลี่ยมขนมเปียกปูนหรือรูปไข่ กว้าง ๐.๕-๓ ซม. ยาว ๑-๔ ซม. ปลายมนหรือแหลม โคนมนหรือแหลมและเบี้ยว ขอบหยักหรือเป็นคลื่น แผ่นใบเกลี้ยงหรือมีขนประปรายตามเส้นใบช่อดอกแบบช่อแยกแขนงหรือช่อกระจะ ออกตามปลายกิ่งและตามซอกใบ ช่อยาว ๓-๕ ซม. มีขนประปราย ก้านดอกยาว ๒-๓ มม. สีแดง กลีบเลี้ยงโคนเชื่อมติดกัน กว้าง ๒-๓ มม. ปลายแยกเป็นแฉกเล็ก ๆ ๕ แฉก รูปสามเหลี่ยม กลีบดอกลีชมพูอมแดง มี ๔ กลีบ รูปแถบ กว้าง ๑.๕-๔ มม. ยาว ๖-๙ มม. ปลายแหลมด้านนอกสีขาวแกมแดง ด้านในสีขาว เกสรเพศผู้ ๑๐ เกสร ก้านชูอับเรณูยาว ๐.๗-๑ ซม. โคนก้านมีขนอับเรณูเล็กมาก ฐานรังไข่เล็ก รังไข่อยู่เหนือวงกลีบ มี ๔-๕ ช่อง แต่ละช่องมีออวุล ๑ เม็ด ก้านยอดเกสรเพศเมียยาว ๔-๖ มม. ยอดเกสรเพศเมียค่อนข้างกลมแป้นขอบหยัก ๔-๕ หยักผลแบบผลผนังชั้นในแข็ง รูปค่อนข้างกลม กว้าง ๑-๑.๕ ซม. ยาว ๔-๙ มม. เป็นพูตื้น ๔-๕ พู มีเนื้อ เมล็ดเล็กคนทามีเขตการกระจายพันธุ์ในประเทศไทยทั่วทุกภาคพบตามป่าเบญจพรรณ ป่าแล้ง ที่สูงตั้งแต่ใกล้ระดับน้ำทะเลถึงประมาณ ๙๐๐ ม. ออกดอก และเป็นผลเดือนมีนาคมถึงสิงหาคม ในต่างประเทศ พบที่หมู่เกาะอันดามัน จีนตอนใต้ ภูมิภาคอินโดจีน และ ภูมิภาคมาเลเซีย.ประโยชน์ไทยใช้รากทำยาขับพิษไข้ อินโดนีเซีย ใช้ยอดอ่อนแก้ท้องเสีย เนื้อไม่ใช้ทำด้ามเครื่องมือการเกษตร.
ผู้เขียนนางจารืย์ ปันล็ทริ

คนทีเขมา Vitex negundo L.
ชื่อพ้อง Vitex paniculata Lam., V. spicata Lour.
วงศ์ Labiatae (Lamiaceae ย้ายมาจาก Verbenaceae)
ชื่ออื่น ๆ กุโนกามอ (มลายู-ปัตตานี); กูนิง (มลายู-นราธิวาส)
ชื่อสามัญ Chinese chaste-tree
 ไม้พู่ม กิ่งอ่อนเป็นสีเหลี่ยม ใบประกอบแบบนิ้วมือ เรียงตรงข้ามสลับตั้งฉาก ใบย่อย ๕ ใบ รูปรี รูปใบหอกหรือรูปไข่แกมรูปใบหอก ช่อดอกแบบช่อกระจุกซ้อน ออกที่ยอด ช่อย่อยแบบช่อกระจุกดอกสีน้ำเงิน ม่วง ชมพู หรือขาว ผลแบบผลผนังชั้นในแข็ง รูปค่อนข้างกลม สุกสีดำ เมล็ดเล็ก ทรงรูปไข่
 คนทีเขมาเป็นไม้พุ่ม สูง ๒-๔.๕(-๘) ม. เปลือกบาง ค่อนข้างเรียบ สีเทา กิ่งอ่อนเป็นสี่เหลี่ยม มีขนสั้นสีขาวหนาแน่นใบประกอบแบบนิ้วมือ เรียงตรงข้ามสลับตั้งฉากมีใบย่อย ๕ ใบ ที่ปลายกิ่งมักมีใบย่อย ๓ ใบ ใบสดมีกลิ่น ก้านใบยาว ๒.๕-๘ ซม. ใบย่อยรูปรี รูปใบหอกหรือรูปไข่แกมรูปใบหอก ปลายเรียวแหลม โคนสอบขอบเรียบหรือจักฟันเลื่อยห่าง ๆ ตรงกลางขอบใบด้านบนเกลี้ยงหรือมีขนเล็กน้อย ด้านล่างมีขนสั้นกระจัดกระจายและมีมากตามเส้นใบ ใบย่อยใบกลางกว้าง ๑-๓ ซม. ยาว ๕-๑๕ ซม. ก้านใบย่อยยาว ๑-๒.๕ ซม. ใบย่อยที่อยู่ด้านข้างมีขนาดเล็กกว่าและก้านใบสั้นกว่าลดหลั่นกันไปตามลำดับช่อดอกแบบช่อกระจุกซ้อน ออกที่ยอด ยาว ๕-๒๕ ซม. ช่อย่อยแบบช่อกระจุก ยาว ๒-๑๓ ซม. มีขนสั้นสีขาวหนาแน่น ดอกเล็ก กลีบเลี้ยงสีเขียว โคนเชื่อมติดกันเป็นรูประฆัง ยาวประมาณ ๒ มม. ปลายหยักซี่ฟันเล็ก ๆ ๕ หยัก กลีบดอกสีนำเงิน ม่วง ชมพูหรือขาว โคนเชื่อมติดกันเป็นหลอด ยาว ๓-๕ มม. ด้านในของหลอดกลีบดอกมีขนยาวสีขาวหนาแน่น ด้านนอก มีขนสั้น ๆ สีขาว ปลายหลอดเป็นรูปปากเปิด แยกเป็น ๒ ซีก ซีกบนมืแฉกเล็ก ๆ ๒ แฉก รูปสามเหลี่ยมปลายมนยาว ๑-๒ มม. ซีกล่างหยักลึกเป็น ๓ แฉก แฉกกลาง ใหญ่สุด รูปไข่กลับ ยาว ๔-๕ มม. มีขนยาวสีขาวเป็นกระจุกแฉกด้านข้างอีก ๒ แฉก รูปไข่ ขนาดไล่เลี่ยกันยาวประมาณ ๒ มม. เกสรเพศผู้ ๒ คู่ ยาวไม่เท่ากัน โคนติดอยู่ด้านในบริเวณกลางหลอดกลีบดอก ก้านชูอับเรณู ยาว ๔-๕ มม. ด้านล่างมีขนยาวสีขาว อับเรณูสีม่วง รังไข่อยู่เหนือวงกลีบ มี ๒ ช่อง แต่ละช่องมีผนังเทียมกั้น มีออวุลช่องละ ๑ เม็ด รวม ๔ เม็ด ก้านยอดเกสร เพศเมียยาวประมาณ ๘ มม. ยอดเกสรเพศเมียแยก เป็น ๒ แฉกผลแบบผลผนังชั้นในแข็ง รูปค่อนข้างกลม เส้นผ่านศูนย์กลาง ๓-๕ มม. มีวงกลีบเลี้ยงหุ้มอยู่เกือบมิดผล ผลสุกสีดำ เมล็ดเล็ก ทรงรูปไข่ แข็ง มี ๔ เมล็ดคนทีเขมาเป็นพรรณไม้ต่างประเทศ มีถิ่นกำเนิดในแซนซิบาร์ โมซัมบิก และมาดากัสการ์ นำเข้ามาปลูกทั่วไปในประเทศไทย และแพร่กระจายพันธุ์ตามที่ชื้นพบทั่วไปในเอเชียเขตร้อนประโยชน์ ทั้งต้นใช้แก้โรคกระเพาะอาหารอักเสบ ใบแก้ปวดศีรษะ แก้ท้องเสีย แก้โรคเหน็บชา แก้อาการบวมนํ้า ขับลม ขับน้ำนม และขับระดู เมล็ดใช้แก้ไข้ บำรุงกำลัง และขับเสมหะ ใบมีน้ำมันระเหยง่าย เรซิน อิริดอยด์ และแอลคาลอยด์.
ผู้เขียน รศ.กัลยา ภราไดย

คนทีดิน Uraria rufescens (DC.) Schindl.
ชื่อพ้อง Desmodium rufescens DC.; Doodia hamosa Roxb., D. simplicifolia Roxb.; Uraria hamosa (Roxb.) Wight et Arn.; Urariopsis rufescens DC.
วงศ์ Leguminosae-Papilionoideae
 ไม้ล้มลุกเป็นพุ่มหรือเป็นพุ่มกึ่งทอดเลื้อย ส่วนที่ยังอ่อนมีขนสีน้ำตาลแดง ใบประกอบแบบขนนก ชั้นเดียวปลายคี่ เรียงเวียน ใบย่อย (๑-)๓ ใบ รูปรี รูปไข่หรือรูปรีแกมรูปขอบขนาน หูใบเรียวแหลม ช่อดอกแบบช่อกระจะหรือช่อกระจะเชิงประกอบ ออกตามปลายกิ่ง ดอกรูปดอกถั่ว สีม่วงแกมน้ำเงินอ่อนผลแบบผลแห้งไม่แตก เป็นฝักหักพับและคอดระหว่างเมล็ด เมล็ดเล็ก สีน้ำตาล รูปค่อนข้างกลม แบนทางด้านข้าง
 คนทีดินเป็นไม้ล้มลุกเป็นพุ่มหรือเป็นพุ่มกึ่งทอดเลื้อย สูงหรือยาวได้ถึง ๑.๔ ม. ลำต้นสีเขียวเส้นผ่านศูนย์กลางประมาณ ๓ มม. ค่อนข้างเป็นรูปทรงกระบอก หรือเป็นสัน ๔ สันตามยาว มีขนประปรายถึงค่อนข้างหนาแน่น และปลายขนมักโค้งงอ ส่วนที่ยังอ่อนมีขนสีนํ้าตาลแดง เนื้อในอ่อนคล้ายเยื่อสีขาวใบประกอบแบบขนนกชั้นเดียวปลายคี่ เรียงเวียนมีใบย่อย (๑-)๓ ใบ เรียงตรงข้ามยกเว้นใบยอด รูปรี รูปไข่ หรือรูปรีแกมรูปขอบขนาน กว้าง ๑.๕-๖.๕ ซม. ยาว ๒.๕-๑๔ ซม. ใบย่อยใบปลายมีขนาดใหญ่กว่าใบย่อยคู่ข้างมาก ปลายใบแหลม มน หรืออาจเว้าเข้าเล็กน้อย โคนมนถึงค่อนข้างกลม ขอบเรียบ แผ่นใบบางคล้ายกระดาษ เมื่ออ่อนมีขนรูปตะขอและเกล็ดสีนํ้าตาลค่อนข้างหนาแน่น โดยเฉพาะทางด้านล่าง เส้นแขนงใบข้างละ ๑๐-๑๕ เส้น ค่อนข้างตรงและขนานกันเส้นใบย่อยคล้ายขั้นบันได เห็นชัดทางด้านล่าง ก้านใบ ยาว ๑-๓ ซม. มีขนหนาแน่น หูใบเรียวแหลม อยู่สองข้างของโคนก้านใบ ยาว ๑-๑.๕ ซม. ส่วนโคนก้านใบย่อย มีหูใบลักษณะคล้ายกัน ยาว ๐.๕-๑ ซม. ร่วงง่าย และ มีขนละเอียดหนาแน่นช่อดอกแบบช่อกระจะหรือช่อกระจะเชิงประกอบออกตามปลายกิ่ง ช่อยาว ๑๐-๓๐ ซม. มักแยกแขนงใกล้บริเวณโคนช่อ มีขนค่อนข้างหนาแน่น ใบประดับรูปไข่ แกมรูปใบหอก ปลายเรียวแหลม มีขนสีน้ำตาลแดงหนาแน่นทางด้านนอกและตามขอบ ร่วงง่าย ก้านดอกยาวประมาณ ๓ มม. ดอกรูปดอกถั่ว สีม่วงแกมนํ้าเงินอ่อนออกตามซอกใบประดับ ซอกละ (๑-)๒-๓ ดอก ขนาดรวมกว้างประมาณ ๒.๕ มม. ยาวประมาณ ๕ มม. กลีบเลี้ยงโคนเชื่อมติดกันเป็นรูปกรวย กว้างและยาวประมาณ ๒ มม. ปลายแยกเป็นแฉกเรียวแหลม ๕ แฉก ขนาดไม่เท่ากัน โคนแฉกสีเขียว ส่วนที่ค่อนมาทางปลาย สีขาวแกมม่วง กลีบดอก ๕ กลีบ มีกลีบกลางและกลีบ ข้างสีม่วงเข้ม กลีบกลางรูปไข่กลับ มีแถบสีเหลือง ๒ แถบบริเวณก้านกลีบด้านใน กลีบคู่ข้างรูปขอบขนานกลีบคู่ล่างสั้นกว่ากลีบอื่น ขอบด้านล่างเชื่อมติดกันคล้ายกระทง สีขาวแกมชมพู เกสรเพศผู้ ๑๐ เกสร แยกเป็น ๒ กลุ่ม มีเกสร ๙ เกสร โคนเชื่อมติดกันคล้ายหลอด ยาวประมาณ ๔ มม. ปลายแยกเป็นก้านชูอับเรณู สีม่วงแกมแดง อีก ๑ เกสร แยกเป็นอิสระ มีก้านชูรังไข่ รังไข่อยู่เหนือวงกลีบ รูปคล้ายรูปแถบแบน คอดเป็นข้อและบิดคดไปมา กว้างไม่เกิน ๑ มม. ยาวประมาณ ๒ มม. มีขนคลุม มี ๑ ช่อง ออวุล ๓-๕(-๘) เม็ด ก้านยอดเกสรเพศเมียสีม่วง หักโค้งขึ้นทำมุมกับรังไข่เกือบ ๙๐ องศา และส่วนที่เป็นก้านยอดยาวกว่ารังไข่ ยอดเกสรเพศเมียเป็นติ่งกลมผลแบบผลแห้งไม่แตก เป็นฝักหักพับและคอดระหว่างเมล็ด จำนวน ๓-๕(-๘) เปลาะ กว้างประมาณ ๑ มม. ยาวประมาณ ๓ มม. ผิวย่นและมีขนประปราย เมล็ดเล็ก มี ๓-๕(-๘) เมล็ด สีนํ้าตาล รูปค่อนข้างกลม แบนทางด้านข้าง ผิวย่นคนทีดินมีเขตการกระจายพันธุ์ในประเทศไทยทั่วทุกภาค พบตามป่าเบญจพรรณแล้ง ป่าไผ่ใกล้เขาหินปูน ที่สูงจากระดับนํ้าทะเล ๓๐๐-๑,๐๐๐ ม. ออกดอก และเป็นผลเตือนพฤษภาคมถึงพฤศจิกายน ในต่างประเทศพบที่อินเดีย ศรีลังกา บังกลาเทศ พม่า จีนตอนใต้ ภูมิภาคอินโดจีน มาเลเซีย และอินโดนีเซียประโยชน์ ในประเทศเวียดนามใช้เป็นยาแก้โรคผิวหนัง.
ผู้เขียน ดร.ชวลิต นิยมธรรม และ นางสาวนันทวรรณ สุปันตี

คนทีสอ Vitex trifolia L.
วงศ์ Labiatae (Lamiaceae ย้ายมาจาก Verbenaceae)
ชื่ออื่น ๆ คนทิสอ, ดินสอ (กลาง); คนทีสอขาว (ชลบุรี); โคนดินสอ (กลาง, จันทบุรี); ดอกสมุทร, สีเสือน้อย (เชียงใหม่); ทีสอ, ผีเลี้อ (เลย); ผีเสือน้อย (เหนือ); มุดเพิ่ง (ตาก); สีสอ (ประจวบคีรีขันธ์)
 ไม้พุ่ม ใบประกอบแบบนิ้วมือ เรียงตรงข้ามลลับตั้งฉาก มีใบย่อย ๓ ใบ ใบกลางใหญ่สุด รูปไข่กลับ รูปรีแกมรูปไข่ หรือรูปรี ใบข้างรูปรีหรือรูปรีแกมรูปไข่ ถ้าลดรูปเหลือใบเดียวจะเป็นรูปขอบขนานกว้าง รูปรีกว้าง หรือรูปไข่ ช่อดอกแบบช่อกระจุกเชิงประกอบ ออกที่ยอดและที่ซอกใบใกล้ปลายกิ่ง ช่อดอกย่อยแบบช่อกระจุก มีดอก ๓-๑๕ ดอก สีม่วงอ่อนผลแบบผลผนังชั้นในแข็งรูปค่อนข้างกลม ผลอ่อนสีเขียว สุกสีดำหรือสีดำอมม่วง เมล็ดเล็ก ทรงรูปไข่ แข็ง
 คนทีสอเป็นไม้พุ่ม สูง ๑-๔ ม. เปลือกเรียบสีเทาอ่อน กิ่งอ่อนเป็นสี่เหลี่ยม เกือบทุกส่วนมีขนสั้นสีขาวหนาแน่นใบประกอบแบบนิ้วมือ เรียงตรงข้ามสลับตั้งฉากก้านใบยาว ๑-๔ ซม. มีใบย่อย ๓ ใบ มีกลิ่น ด้านบนสีเขียวเข้ม ด้านล่างมีขนสั้นหนานุ่มสีเทาหรือสีขาวใบย่อยใบกลางใหญ่สุด รูปไข่กลับ รูปรีแกมรูปไข่ หรือรูปรี กว้าง ๑-๔ ซม. ยาว ๒.๕-๘ ซม. ปลายแหลม โคนสอบหรือสอบเรียว ขอบเรียบ เส้นแขนงใบข้างละ ๘-๑๑ เส้น มีก้านใบย่อยยาวไม่เกิน ๖ มม. หรือไร้ก้านใบย่อยอีก ๒ ใบขนาดไล่เลี่ยกัน รูปรีหรือรูปรีแกมรูปไข่ กว้าง ๑-๒ ซม. ยาว ๑.๕-๕ ซม. ปลายแหลม โคนสอบเบี้ยว ขอบเรียบ เส้นแขนงใบข้างละ ๖-๗ เส้น ไม่มีก้านใบถ้าใบลดรูปเหลือใบเดียวจะเป็นรูปขอบขนานกว้าง รูปรีกว้าง หรือรูปไข่ กว้าง ๑.๒-๓ ซม. ยาว ๒-๖ ซม. ปลายแหลม โคนมน ขอบเรียบ ก้านใบยาว ๑-๔ ซม. ใบประดับเล็กมาก และเรียวช่อดอกแบบช่อกระจุกเชิงประกอบ ยาว ๕-๒๔ ซม. ออกที่ยอดและที่ซอกใบใกล้ปลายกิ่ง ช่อย่อยแบบช่อกระจุก ยาว ๒-๖ ซม. มีดอก ๓-๑๕ ดอก ก้านดอกย่อย ยาว ๑-๕ มม. ก้านช่อย่อยยาว ๔-๘ มม. กลีบเลี้ยงสีเขียว โคนเชื่อมติดกันเป็นรูประฆัง ยาว ๒-๕ มม. ปลายหยักชี่ฟันเล็ก ๆ ๕ หยัก กลีบดอกสีม่วงอ่อน โคนเชื่อมติดกันเป็นหลอด ยาวประมาณ ๘ มม. ส่วนบนของหลอดกลีบดอกด้านในมีขนยาวสีขาวหนาแน่นด้านนอกมีขนสั้น ๆ สีขาว ปลายหลอดเป็นรูปปากเปิด แยกเป็น ๒ ซีก ซีกบนมีแฉกเล็ก ๆ ๒ แฉก รูปสามเหลี่ยมปลายมน ยาวประมาณ ๒ มม. ซีกล่างหยักลึกเป็นแฉก ๓ แฉก รูปสามเหลี่ยมปลายมนขนาดใหญ่กว่าซีกบน แฉกกลางใหญ่สุด ยาว ๔-๖ มม. มีขนยาวสีขาวเป็นกระจุก ปลายแฉกสีเข้มกว่าส่วนอื่นอีก ๒ แฉกด้านข้างขนาดไล่เลี่ยกัน ยาวประมาณ ๓ มม. เกสรเพศผู้มี ๒ คู่ ยาวไม่เท่ากัน โคนติดอยู่ด้านในบริเวณกลางหลอดกลีบดอก ก้านชูอับเรณูยาว ๐.๘-๑ ซม. ด้านล่างมีขนยาวสีขาว อับเรณูสีม่วง รังไข่อยู่เหนือวงกลีบ รูปค่อนข้างกลม เส้นผ่านศูนย์กลาง ๑-๑.๕ มม. มี ๑ ช่อง ออวุล ๒ เม็ด ก้านยอดเกสรเพศเมียยาวประมาณ ๑.๓ ซม. ยอดเกสรเพศเมียแยกเป็น ๒ แฉกผลแบบผลผนังชั้นในแข็ง รูปค่อนข้างกลม เส้นผ่านศูนย์กลาง ๕-๘ มม. มีวงกลีบเลี้ยงหุ้มอยู่ประมาณครึ่งผล ผลอ่อนสีเขียว สุกสีดำหรือสีดำอมม่วง เมล็ดเล็ก มี ๑-๒ เมล็ด ทรงรูปไข่ แข็งคนทีสอมีเขตการกระจายพันธุ์ในประเทศไทยทั่วทุกภาค พบขึ้นในที่โล่งริมนํ้า ที่สูงตั้งแต่ใกล้ระดับนํ้าทะเลถึงประมาณ ๑,๑๐๐ ม. ออกดอกและเป็นผลเกือบตลอดปี ในต่างประเทศพบที่อินเดีย พม่า จีน ญี่ปุ่น ภูมิภาคมาเลเซีย และออสเตรเลียประโยชน์ ใบใช้แก้โรคผิวหนัง แก้ไข้ และแก้ข้ออักเสบ ผลใช้แก้ไข้ แก้หวัด แก้ปวดศีรษะ แก้ข้ออักเสบ ขับระดู และถ่ายพยาธิ เมล็ดแก้ปวดฟัน และลดอาการบวมนํ้า ใบมีน้ำมันระเหยง่าย.
ผู้เขียน รศ.กัลยา ภราไดย

คนโทดิน Typhonium tentaculatum Hett.
วงศ์ Araceae
 ไม้ล้มลุกหลายปี ลำต้นใต้ตินเป็นหัว ใบเดี่ยวเป็นแฉกลึก ๕ แฉก ดอกแยกเพศร่วมช่อ ไม่มีกลีบเลี้ยงและกลีบดอก ช่อดอกแบบช่อเชิงลดมีกาบ ออกตามซอกใบและออกพร้อมกับใบ กาบหุ้มช่อดอกหนาคล้ายแผ่นหนัง โดนกาบม้วนเป็นหลอด ด้านนอกสีเขียวปนสีม่วงอมแดง ด้านในสีเขียวอ่อน ส่วนบนแผ่ออกเป็นรูปสามเหลี่ยม ก้านช่อดอกสั้นกว่ากาบหุ้มช่อดอก ผลและเมล็ดยังไม่พบ
 คนโทอินเป็นไม้ล้มลุกหลายปี ลำต้นใต้ดินเป็นหัวรูปกลมแป้น มีเส้นผ่านศูนย์กลางได้ถึง ๔ ซม. ยาวได้ ถึง ๒.๕ ซม.ใบเดี่ยวเป็นแฉกลึก ๕ แฉก แฉกปลายรูปรี กว้างประมาณ ๖ ซม. ยาวประมาณ ๑๓ ซม. แฉกที่โคนเล็กและเบี้ยว รูปไม่สมมาตร กว้างประมาณ ๓ ซม. ยาวประมาณ ๘ ซม. ปลายเรียวแหลม ขอบเป็นคลื่นเล็กน้อยแผ่นใบด้านบนสีเขียวเข้มคล้ายกำมะหยี่ ด้านล่างสีเขียวอ่อน เส้นใบสีม่วงอมแดง ก้านใบมีเส้นผ่านศูนย์กลาง ประมาณ ๗ มม. ยาวประมาณ ๒๓ ซม. ผิวเกลี้ยงสีเขียวอ่อนอมเทา โคนก้านสีม่วงอ่อนอมแดงดอกแยกเพศร่วมช่อ ไม่มีกลีบเลี้ยงและกลีบดอก ช่อดอกแบบช่อเชิงลดมีกาบ ออกตามซอกใบและออกพร้อมกับใบ กาบหุ้มช่อดอกยาว ๘.๕-๑๓ ซม. หนาคล้ายแผ่นหนัง โคนกาบม้วนเป็นหลอด ขอบซ้อนทับกันเส้นผ่านศูนย์กลางประมาณ ๑ ซม. ยาว ๓.๕-๔ ซม. ด้านนอกสีเขียวปนสีม่วงอมแดง บริเวณรอยคอดสีม่วงแดงและมีริ้วสีเขียว ส่วนที่อยู่เหนือรอยคอดสีเขียวอมขาว มีจุดเล็ก ๆ สีม่วงอมแดงอ่อน ด้านในสืเขียวอ่อน เป็นมันส่วนที่อยู่เหนือรอยคอดสีขาวนวล ส่วนบนแผ่ออกเป็นรูปสามเหลี่ยม กว้าง ๓-๕ ซม. ยาว ๕-๙ ซม. โค้งออกด้านนอก ขนานหรือเกือบขนานกับพื้นดิน ปลายแหลม ด้านนอกสีเขียวอมขาว ค่อนข้างเป็นมัน มีจุดเล็กสีม่วงอ่อนเห็นไม่ชัด ด้านในสีเขียวอมขาว ก้านช่อดอกสั้นกว่ากาบหุ้มช่อดอก เส้นผ่านศูนย์กลางประมาณ ๕ มม. ยาวประมาณ ๔ ซม. สีเขียวอ่อนและมีริ้วสีม่วง เกลี้ยงโดยทั่วไปอยู่ใต้ดิน ส่วนที่เป็นช่อเชิงลดสั้นกว่ากาบหุ้มช่อดอก ยาว ๕-๘.๕ ซม. ช่อดอกแบ่งเป็น ๔ ส่วน ปลายสุดเป็นรยางค์รูปกรวย เส้นผ่านศูนย์กลาง ๐.๘-๑.๑ ซม. ยาว ๑.๕-๓.๔ ซม. สีเหลืองอมส้ม มีก้านเรียวสีเหลืองอมขาว เส้นผ่านศูนย์กลาง ๒-๓ มม. ยาว ๔-๕ มม. ถัดลงมาเป็นกลุ่มดอกเพศผู้ที่สมบูรณ์ รูปทรงกระบอก เส้นผ่านศูนย์กลาง ๕-๘ มม. ยาว ๑-๒ ซม. ดอกสีเหลืองเรียงชิดกันรอบแกนช่อ มีเกสรเพศผู้ยาวประมาณ ๑ มม. รูปสี่เหลี่ยมมุมฉากแคบทางด้านตัดขวาง แกนอับเรณู กว้าง รูปทรงกลมหรือรูปไข่กว้าง ถัดจากกลุ่มดอกเพศผู้ที่สมบูรณ์ลงมาเป็นกลุ่มดอกเพศผู้ที่เป็นหมัน ยาว ๑.๕-๑.๘ ซม. แยกเป็น ๒ กลุ่ม กลุ่มบนแต่ละดอกรูป กระสวย สีขาว กว้างประมาณ ๑ มม. ยาวประมาณ ๕ มม. กลุ่มล่างรูปคล้ายช้อนหรือรูปกระบอง สีม่วงอมแดงเข้ม ยาวประมาณ ๗ มม. มีก้าน ดอกที่อยู่ด้านล่างสั้นกว่าและเกือบไร้ก้าน กลุ่มดอกเพศเมียอยู่ที่โคนช่อสีเหลืองอมขาว รูปคล้ายระฆัง เส้นผ่านศูนย์กลางที่โคน ๐.๗-๑.๑ ซม. และที่ปลาย ๔-๙ มม. ยาว ๐.๔-๑.๒ ซม. มีดอกเล็กจำนวนมากเรียงชิดกันรอบแกนช่อ รังไข่ อยู่เหนือวงกลีบ รูปค่อนข้างกลม เส้นผ่านศูนย์กลาง ๑-๑.๕ มม. สีขาว มี ๑ ช่อง ออวุล ๑ เม็ด ยอดเกสร เพศเมียเล็กมากผล และเมล็ดยังไม่พบคนโทดินเป็นพรรณไม้ถิ่นเดียวของไทย มีเขตการกระจายพันธุ์ทางภาคตะวันตกเฉียงใต้ พบตามป่าเบญจพรรณ บนภูเขาหินปูน ที่สูงจากระดับนํ้าทะเลประมาณ ๓๐๐ ม. ออกดอกเดือนมีนาคมถึงเมษายน
ผู้เขียน ผศ. ดร.ฉัตรข้ย เงินแสงสรวย

คนางขนแดง Psychotria prainii H. Lév.
ชื่อพ้อง Cephaelis siamica Craib, Psychotria siamica (Craib) Hutch.
วงศ์ Rubiaceae
 ไม้พุ่ม กิ่งอ่อนมีขนกำมะหยี่มีน้ำตาลแดงใบเดี่ยว เรียงตรงข้ามสลับตั้งฉาก รูปใบหอก ผู้ใบ ระหว่างก้านใบรูปไข่ ร่วงง่าย ช่อดอกแบบช่อกระจุกออกที่ยอด ดอกสีขาวอมเขียว ผลแบบผลผนังชั้นในแข็ง รูปค่อนข้างกลมหรือทรงรูปไข่ มีกลีบเลี้ยงติดทนเป็นวงที่ปลาย เมลีตแบนทางด้านใน มี ๒ เมล็ด
 คนางขนแดงเป็นไม้พุ่ม สูงประมาณ ๕๐ ซม. กิ่งอ่อนมีขนกำมะหยี่สีนํ้าตาลแดง กิ่งแก่เกลี้ยง เปลือก สีนํ้าตาลอ่อนเป็นร่อง รากใหญ่ หนา และแข็งใบเดี่ยว เรียงตรงข้ามสลับตั้งฉาก รูปใบหอกกว้าง ๒-๕ ซม. ยาว ๗-๑๓ ซม. ปลายแหลม โคนสอบขอบเรียบ แผ่นใบบางคล้ายกระดาษ ด้านบนเกลี้ยง ด้านล่างมีขนตามเส้นใบ เส้นแขนงใบข้างละ ๗-๘ เส้น โค้งขึ้นเห็นชัดทางด้านล่าง เส้นใบย่อยแบบร่างแห เห็นไม่ชัดก้านใบยาว ๐.๕-๑ ซม. มีขนกำมะหยี่ หูใบระหว่างก้านใบรูปไข่ ร่วงง่ายช่อดอกแบบช่อกระจุก ออกที่ยอด ก้านช่อดอกสั้นมาก ดอกสีขาวอมเขียว กลีบเลี้ยงโคนเชื่อมติดกันเป็นหลอด ยาวประมาณ ๑.๕ มม. ปลายแยกเป็น ๕ แฉก รูปใบหอก กว้างประมาณ ๑ มม. ยาวประมาณ ๓ มม. ด้านนอกมีขนหยาบแข็ง กลีบดอกโคนเชื่อมติดกันเป็นหลอด ยาวประมาณ ๔ มม. ด้านนอกค่อนข้างเกลี้ยง มีขนกำมะหยี่หนาแน่นที่คอหลอดดอก ปลายแยกเป็น ๕ แฉก รูปสามเหลี่ยม กว้างประมาณ ๑ มม. ยาวประมาณ ๑.๕ มม. ปลายแฉกด้านนอกมีขนกำมะหยี่ เกสรเพศผู้ ๕ เกสร ติดที่คอหลอดดอก เรียงสลับกับแฉกกลีบดอก ก้านชูอับเรณูส้้นมาก อับเรณูยาวโผล่พ้นหลอดกลีบดอกขึ้นมาเล็กน้อย จานฐานดอกอยู่ที่ส่วนบนของรังไข่ รังไข่อยู่ใต้วงกลีบ มี ๒ ช่อง แต่ละช่อง มีออวุล ๑ เม็ด ก้านยอดเกสรเพศเมียยาวประมาณ ๒ มม. ยอดเกสรเพศเมียเป็น ๒ พู ยาวประมาณ ๐.๕ มม. ค่อนข้างตั้งตรงผลแบบผลผนังชั้นในแข็ง รูปค่อนข้างกลมหรือทรงรูปไข่ กว้างประมาณ ๔ มม. ยาวประมาณ ๖ มม. มีกลีบเลี้ยงติดทนเป็นวงที่ปลาย เมล็ดแบนทางด้านในมี ๒ เมล็ดคนางขนแดงมีเขตการกระจายพันธุ์ในประเทศไทยทางภาคเหนือ พบขึ้นตามป่าดิบ ที่สูงจากระดับนํ้าทะเลประมาณ ๖๖๐ ม. ในต่างประเทศพบที่จีนตอนใต้.
ผู้เขียน ดร.ก่องกานดา ชยามฤต

คนางใบหยก Psychotria lineolata Craib
วงศ์ Rubiaceae
 ไม้พุ่ม ใบเดี่ยว เรียงตรงข้ามศลับตั้งฉาก รูปใบหอก หูใบระหว่างก้านใบปลายแยกเป็น ๒-๓ แฉก สีเขียวอ่อน เมื่อแก่สีม่วง ช่อดอกแบบช่อกระจุก ออกตามปลายกิ่ง ดอกสีขาว ผลแบบผลผนังชั้นในแข็งทรงรูปไข่ สีเขียวถึงสีเขียวเข้ม แก่จัดสีเหลือง เมล็ด ๖-๘ เมล็ด
 คนางใบหยกเป็นไม้พุ่ม สูง ๑.๕-๓ ม. ทรงพุ่ม แผ่กระจายใบเดี่ยว เรียงตรงข้ามสลับตั้งฉาก รูปใบหอกกว้าง ๒.๕-๕.๕ ซม. ยาว ๑๐-๑๘ ซม. ปลายเรียวแหลมโคนสอบ ขอบเรียบ แผ่นใบหนาคล้ายแผ่นหนัง ด้านบนเป็นมัน เส้นกลางใบเห็นชัดทั้ง ๒ ด้าน เส้นแขนงใบ ข้างละ ๑๐-๑๔ เส้น ปลายเส้นแขนงใบเชื่อมติดกันใกล้ขอบใบ เห็นชัดทางด้านล่าง เส้นใบย่อยเห็นไม่ชัด ก้านใบยาว ๒-๔.๕ ซม. หูใบระหว่างก้านใบปลายแยกเป็น ๒-๓ แฉก สีเขียวอ่อน เมื่อแก่สีม่วง ร่วงเมื่อแก่ช่อดอกแบบช่อกระจุก ออกตามปลายกิ่ง ช่อตั้งก้านช่อดอกสั้น ดอกสีขาว กลีบเลี้ยงเล็กมาก โคนเชื่อมติดกันเป็นรูปถ้วย ปลายแยกเป็น ๔ แฉก รูปสามเหลี่ยม ผิวเกลี้ยงทั้ง ๒ ด้าน กลีบดอกโคนเชื่อมติดกันเป็นรูปกรวย ยาว ๐.๗-๑ ซม. ปลายแยกเป็น ๕ แฉก แต่ละแฉกกว้าง ๒-๔ มม. จักลึกประมาณ ๒ มม. เกสรเพศผู้ ๕ เกสร ติดบนกลีบดอกตรงง่ามแฉก รังไข่อยูใต้วงกลีบมี ๒ ช่อง แต่ละช่องมีออวุล ๓-๔ เม็ด ก้านยอดเกสรเพศเมียยาวประมาณ ๑ ซม. ยอดเกสรเพศเมียเป็น ๒ พูผลแบบผลผนังชั้นในแข็ง ทรงรูปไข่ กว้าง ๐.๗-๑.๕ ซม. สีเขียวถึงสีเขียวเข้ม แก่จัดสีเหลือง เมล็ด ๖-๘ เมล็ดคนางใบหยกเป็นพรรณไม้ถิ่นเดียวของไทยมีเขตการกระจายพันธุ์ทางภาคเหนือ พบตามป่าดิบเขา ที่สูงจากระดับนํ้าทะเล ๑,๐๐๐-๑,๘๐๐ ม. ออกดอกและเป็นผลเกือบตลอดปี
ผู้เขียน นายธวัชชัย วงศ์ประเสริฐ

คนางเหมือด Psychotria symplocifolia Kurz
วงศ์ Rubiaceae
 ไม้พุ่ม ใบเดี่ยว เรียงตรงข้ามสลับตั้งฉากรูปใบหอกแกมรูปไข่ถึงรูปใบหอกกลับ หูใบระหว่างก้านใบรูปไข่กว้าง ช่อดอกแบบช่อกระจุก ออกตามปลายกิ่ง ดอกสีขาวถึงสีขาวแกมเหลือง กลิ่นหอมผลแบบผลผนังชั้นในแข็ง ทรงรูปไข่ ผลแก่สีนำเงินเข้ม เกือบดำ เมล็ดแบนทางด้านในและมีสัน มี ๒ เมล็ด
 คนางเหมือดเป็นไม้พุ่ม สูงไต้ถึง ๓ ม.ใบเดี่ยว เรียงตรงข้ามสลับตั้งฉาก รูปใบหอกแกมรูปไข่ถึงรูปใบหอกกลับ กว้าง ๒.๕-๔.๕ ซม. ยาว ๗-๑๘ ซม. ปลายแหลม โคนสอบเรียว ขอบเรียบเมื่อแห้งมีสีเขียวแก่ เส้นกลางใบเห็นชัดทั้ง ๒ ด้าน เส้นแขนงใบข้างละ ๖-๑๐ เส้น เป็นสันนูนทางด้านล่าง ก้านใบยาว ๐.๖-๑ ซม. หูใบระหว่างก้านใบรูปไข่กว้าง ยาวได้ถึง ๖ มม. ร่วงเมื่อแก่ช่อดอกแบบช่อกระจุก ออกตามปลายกิ่ง ก้านช่อดอกสั้น ดอกสีขาวถึงสีขาวแกมเหลือง กลิ่นหอม กว้างประมาณ ๒ มม. ยาว ๓-๕ มม. ก้านดอกสั้นกลีบเลี้ยงโคนเชื่อมติดกันเป็นรูปถ้วย ปลายแยกเป็น ๕ แฉก รูปใบหอก กว้างประมาณ ๑ มม. ยาวประมาณ ๓ มม. ผิวเกลี้ยงทั้ง ๒ ด้าน กลีบดอกโคนเชื่อมติดกันเป็นรูปกรวย ปลายจักตื้น ๆ ๕ จัก ด้านนอกเกลี้ยงด้านในมีขน เกสรเพศผู้ ๕ เกสร ติดใกล้คอหลอดกลีบดอกและเรียงสลับกับแฉกกลีบดอก ก้านชูอับเรณูสั้นอับเรณูยาวโผล่พ้นปากหลอดกลีบดอกเล็กน้อย จานฐานดอกอยู่ที่ส่วนบนของรังไข่ รังไข่อยู่ใต้วงกลีบ มี ๒ ช่อง แต่ละช่องมีออวุล ๑ เม็ด ก้านยอดเกสรเพศเมียสั้น ยอดเกสรเพศเมียเป็น ๒ พู ยาวประมาณ ๐.๕ มม.ผลแบบผลผนังชั้นในแข็ง ทรงรูปไข่ เส้นผ่านศูนย์กลาง ๖-๘ มม. ผิวเรียบ ผลแก่สีนํ้าเงินเข้มถึงเกือบดำมีรอยแผลเป็นของกลีบเลี้ยงที่ปลาย เมล็ดแบนทางด้านใน และมีสันมี ๒ เมล็ดคนางเหมือดมีเขตการกระจายพันธุ์ในประเทศไทยทางภาคเหนือ ภาคตะวันออกเฉียงเหนือ พบขึ้นตามป่าดิบชื้น ที่สูงจากระดับนํ้าทะเล ๑,๐๐๐-๑,๘๐๐ ม. ในต่างประเทศพบที่อินเดียและพม่า.
ผู้เขียน นายธวัชชัย วงศ์ประเสริฐ

คร้งต้น Dissochaeta divaricata (Wind.) G. Don
ชื่อพ้อง Melastoma divaricatum Willd.; Anplectrum barbatum Wall, ex C. B. Clarke, A. glaucum (Jack) Traina, A. stellulatum Geddes; Melastoma glaucum Jack 
วงศ์ Melastomataceae
ชื่ออื่น ๆ พลองอินทร์ (ตรัง)
 ไม้พุ่มรอเลื้อย ใบเดี่ยว เรียงตรงข้าม รูปรี รูปไข่ หรือรูปไข่แกมรูปใบหอก ช่อดอกแบบช่อแยกแขนง ออกตามปลายกิ่งหรือตามซอกใบใกล้ปลายกิ่งช่อย่อยแบบช่อกระจุก ออกตรงข้ามกัน ฐานดอกรูป ระฆังหรือรูปคนโท ดอกสีขาว สีม่วงอ่อน หรือสีขมพูอ่อน กลีบดอกซ้อนเหลื่อมกัน ผลแบบผลมีเนื้อหนึ่งถึงหลายเมล็ด รูปทรงรีหรือรูปคนโท สีนํ้าเงินอมม่วง เมล็ดเล็ก มีจำนวนมาก
 คร้งต้นเป็นไม้พุ่มรอเลื้อย ลำต้นสิเขียวอ่อนมีข้อตามลำต้น ปล้องมักเป็นสี่เหลี่ยมตามยาว เมื่ออ่อนมีขนนุ่มประปราย แกนกลางลำต้นอ่อนหรือกลวงใบเดี่ยว เรียงตรงข้าม รูปรี รูปไข่ หรือรูปไข่แกมรูปใบหอก กว้าง ๓-๗ ซม. ยาว ๘-๑๖ ซม. ปลายแหลมถึงเรียวแหลม โคนมนและเว้าเข้าเล็กน้อย แผ่นใบค่อนข้างหนา ด้านบนเกลี้ยงเป็นมันหรืออาจมีขนบ้างประปราย ด้านล่างมีขนนุ่มหรือสาก เส้นใคนใบ ๓(-๕) เส้น เส้นใบย่อยแบบร่างแห เห็นชัดทั้ง ๒ ด้านก้านใบยาว ๐.๕-๒.๕ ซม. ขอบร่องก้านใบมักมีขนสั้น ๆช่อดอกแบบช่อแยกแขนง ออกตามปลายกิ่งหรือตามซอกใบใกล้ปลายกิ่ง ยาว ๑๐-๒๕ ซม. ช่อย่อยแบบช่อกระจุก ออกตรงข้ามกัน โคนช่อมีใบประดับ ๑ คู่ ใบประดับรูปใบหอก กว้าง ๐.๕-๑ ซม. ยาว ๒.๕-๕ ซม. ฐานดอกรูประฆังหรือรูปคนโท กว้าง ๓-๔ มม. ยาว ๕-๘ มม. มีขนนุ่มทั่วไป กลีบเลี้ยงเล็กมาก โคนเชื่อมติดกัน ปลายแยกเป็น ๔ แฉก ปลายแฉกตัดและแผ่กว้างออกเมื่อดอกบานเต็มที่ กลีบดอกซ้อนเหลื่อมกัน ๔ กลีบ รูปไข่กลับแกมรูปขอบขนาน กว้าง ๔-๗ มม. ยาว ๐.๘-๑ ซม. ด้านนอกสีม่วงหรือสีชมพู ด้านในสีขาวสีม่วงอ่อน หรือสีชมพูอ่อน เกสรเพศผู้ ๘ เกสร สมบูรณ์เพียง ๔ เกสร ยาว ๑-๑.๕ ซม. เกสรเพศผู้ที่เป็นหมันสั้นกว่าเล็กน้อย ช่วงระหว่างโคนอับเรณูกับปลายก้านชูอับเรณูโค้งงอและหักเป็นข้อ รังไข่อยู่ใต้วงกลีบ มี ๔ ช่อง แต่ละช่องมีออวุลจำนวนมาก ก้านยอดเกสรเพศเมียเดี่ยว ยาว ๑-๑.๕ ซม. ปลายเรียวแหลมผลแบบผลมีเนื้อหนึ่งถึงหลายเมล็ด รูปทรงรีหรือรูปคนโท สีนํ้าเงินอมม่วง เส้นผ่านศูนย์กลาง ๖-๗ มม. กลีบเลี้ยงติดทนที่ปลายผล เมล็ดเล็ก มีจำนวนมากคร้งต้นมีเขตการกระจายพันธุ์ในประเทศไทยทางภาคตะวันตกเฉียงใต้และภาคใต้ พบขึ้นตามชายป่าดิบ ป่าเบญจพรรณชื้น และป่าหญ้าที่ค่อนข้างชุ่มชื้นที่สูงตั้งแต่ใกล้ระดับนํ้าทะเลถึงประมาณ ๑,๒๐๐ ม. ออกดอกและเป็นผลเดือนมกราคมถึงเมษายนในต่างประเทศพบที่พม่า ลาว เวียดนาม มาเลเซีย และอินโดนีเซียประโยชน์ ปลูกเป็นไม้ประดับ ใบมีรสเปรี้ยวใช้เป็นอาหารและใช้เป็นสมุนไพร.
ผู้เขียน ดร.จำลอง เพ็งคล้าย

ครอบจักรวาล ๑ Abutilon hirtum (Lam.) Sweet
ชื่อพ้อง Sida hirta Lam., Abutilon graveolens (Roxb. ex Homem.) Wight et Arn. var. hirtum (Lam.) Mast.
วงศ์ Malvaceae
ชื่ออื่น ๆ ครอบ, สารข้าวเปลือก (กลาง); ครอบศรี (ปัตตานี); ตบตาบ, มะก่องข้าว, แอบข้าว(เหนือ)
 ไม้ล้มลุก ลำต้น ก้านใบ และก้านดอกมีขนรูปดาวขนยาวตรง และขนต่อม มักมีสารเหนียวและมีกลิ่นเหม็น ใบเดี่ยว เรียงเวียน รูปไข่ค่อนข้างกลม หูใบรูปแถบหรือรูปใบหอก ดอกเดี่ยว ออกตามซอกใบ กลีบดอกสีเหลืองอมส้ม กลางดอกสีม่วงแดงเข้ม ผลแบบผลแห้งแยก รูปทรงกลมแป้น เห็นเป็นพูจำนวนมาก เมล็ดรูปไต มีขน
 ครอบจักรวาลชนิดนี่เป็นไม้ล้มลุก ลักษณะเป็นพุ่มสูง ๐.๕-๒.๕ ม. ตามลำต้น ก้านใบ และก้านดอกมีขนรูปดาวเล็ก ๆ หนาแน่น มีขนยาวตรงและขนต่อมแซมมักมีสารเหนียวและมีกลิ่นเหม็นใบเดี่ยว เรียงเวียน รูปไข่ค่อนข้างกลม กว้าง ๑-๘ ซม. ยาว ๑.๕-๙ ซม. ปลายแหลมหรือเรียวแหลม โคนเว้ารูปหัวใจ ขอบหยักมนถี่ถึงหยักซี่ฟันหรือเรียบเส้นโคนใบ ๕-๗ เส้น แผ่นใบมีขนรูปดาวเล็ก ๆ ทั้ง ๒ ด้าน แต่ด้านล่างหนาแน่นกว่าด้านบน มีขนยาวตรงและขนต่อมแซมโดยเฉพาะตามเส้นใบ ก้านใบยาว ๒-๘ ซม. หูใบรูปแถบหรือรูปโบหอก ยาว ๐.๕-๑ ซม. ปลายแหลม เป็นร่องตามยาวดอกเดี่ยว ออกตามซอกใบ ก้านดอกยาว๑.๕-๓.๕ ซม. เมื่อเป็นผลยาวได้ถึง ๔.๕ ซม. มีข้ออยู่ห่าง จากโคนดอก ๐.๕-๑ ซม. กลีบเลี้ยงยาวประมาณ ๑ ซม. โคนเชื่อมติดกันเป็นรูประฆัง ปลายแยกเป็น ๕ แฉก รูปไข่ แฉกกว้าง ๓-๔ มม. ยาว ๕-๗ มม. ปลายแฉกแหลมมีเส้นพาดกลางตามยาว ๑ เส้น ด้านนอกมีขนรูปดาวขนาดเล็กหนาแน่นและมีขนยาวตรงและขนต่อมแซมด้านในของแฉกมีขนราบเป็นมันคล้ายเส้นไหม กลีบดอก ๕ กลีบ สีเหลืองอมส้ม โคนกลีบสีม่วงแดงเข้ม รูปไข่กลับ กว้างประมาณ ๑.๕ ซม. ยาวประมาณ ๑.๖ ซม. ปลายมนหรือเว้าตื้น โคนสอบเป็นก้านกลีบ กลีบดอกเวียนซ้อนกัน ด้านนอกมืขนรูปดาวเล็ก ๆ บริเวณขอบ กลีบใกล้ก้านกลีบมีขนครุย เกสรเพศผู้จำนวนมาก ก้านชูอับเรณูเชื่อมติดกันเป็นหลอด ยาว ๗-๙ มม. โคนหลอดสีม่วงแดงเข้ม มีขนรูปดาวและมีขนาดกว้างกว่าปลาย ปลายหลอดเกลี้ยง มีก้านชูอับเรณูแยกเป็นอิสระยาวประมาณ ๔ มม. จำนวนมาก อับเรณูสีเหลืองอ่อนรังไข่อยู่เหนือวงกลีบ รูปไข่กว้าง ยาวประมาณ ๔ มม. มีขนรูปดาวมี ๑๗-๒๒(-๒๕) ช่อง แต่ละช่องออวุล ๒-๙ เม็ด ก้านยอดเกสรเพศเมียปลายแยกเป็น ๑๗-๒๒(-๒๕) แขนง ยอดเกสรเพศเมียค่อนข้างกลม สีม่วงผลแบบผลแห้งแยก รูปทรงกลมแป้น เห็นเป็นพู ๑๗-๒๒(-๒๕) พู ผลกว้าง ๑.๕-๒ ซม. ยาวประมาณ ๑.๒ ซม. เมื่อแก่แยกออกเป็น ๑๗-๒๒(-๒๕) เลี้ยวร่วงง่าย แต่ละเสี้ยวรูปไต แบน กว้างประมาณ ๐.๖ ซม. ยาวประมาณ ๑.๒ ซม. ปลายมน มีติ่งหนาม ด้านนอกมีขนรูปดาวประปราย ด้านข้างค่อนข้างเกลี้ยง เมื่อแก่สีนํ้าตาลอ่อน แต่ละเสี้ยวมี (๒-)๓(-๕) เมล็ด เมล็ดรูปไต กว้างประมาณ ๒ มม. ยาวประมาณ ๒.๕ มม. มีขน ก้านผลยาวกว่าก้านใบครอบจักรวาลชนิดนี่มีเขตการกระจายพันธุ์ในประเทศไทยทั่วทุกภาค พบขึ้นตามที่รกร้างและตามข้างถนน ออกดอกเกือบตลอดปี ดอกบานช่วงบ่ายถึงเย็นในต่างประเทศพบที่อินเดีย จีนตอนใต้ ภูมิภาคอินโดจีน ออสเตรเลีย และแอฟริกาเขตร้อนประโยชน์ ทั้งต้นใช้เป็นสมุนไพร.
ผู้เขียน นางลีนา ผู้พัฒนพงศ์

ครอบจักรวาล ๒ Fioria vitifolia (L.) Mattei
ชื่อพ้อง Hibiscus vitifolius L.
วงศ์ Malvaceae
 ไม่พุ่ม มีขนรูปตาวและขนต่อม ใบเดี่ยว เรียงเวียนห่าง รูปไข่กว้างถึงค่อนข้างกลม มักเป็นเหลี่ยมหรือเป็นแฉกตื้น ๓-๕ แฉก ดอกเดี่ยว ออกตามซอกใบ ใกล้ยอด กลีบดอกสีเหลืองมะนาว กลางดอกสีม่วงเข้ม ผลแบบผลแห้งแตกกลางพู รูปทรงกลมแป้น มีปีกบาง ๕ ปีก เมล็ดรูปไต ผิวเป็นตุ่ม
 ครอบจักรวาลชนิดนี่เป็นไม้พุ่ม สูงได้ถึง ๒.๕ ม. มีขนรูปดาวและขนต่อมใบเดี่ยว เรียงเวียนห่าง รูปไข่กว้างถึงค่อนข้างกลม กว้าง ๓-๑๐ ซม. ยาว ๔-๙ ซม. มักเป็นเหลี่ยมหรือเป็นแฉกตื้น ๓-๕ แฉก แฉกรูปสามเหลี่ยม ปลายแหลมโคนเว้าเป็นรูปหัวใจ ขอบหยักซี่ฟันถึงจักฟันเลื่อย เส้นโคนใบมี ๕-๗ เส้น นูนทางด้านล่าง มีขนรูปดาวทั้ง ๒ ด้าน ก้านใบยาว ๔-๑๔ ซม. หูใบรูปแถบถึงรูปเส้นด้าย ยาวประมาณ ๒ มม. ร่วงง่ายดอกเดี่ยว ออกตามซอกใบใกล้ยอด ใบที่อยู่ใกล้ยอดลดรูปดูคล้ายช่อกระจะ ก้านดอกยาวประมาณ ๓.๕ ซม. มีข้ออยู่เหนือกึ่งกลางก้าน ดอกมีริ้วประคับรองรับ ริ้วประดับรูปแถบ มี ๖-๑๒ แฉก กว้าง ประมาณ ๐.๗ มม. ยาว ๑-๑.๕ ซม. มีขนประปรายกลีบเลี้ยงโคนเชื่อมติดกันเป็นรูประฆัง เส้นผ่านศูนย์กลาง ๓-๔ ซม. ปลายแยกเป็น ๕ แฉก แฉกรูปไข่แกมรูปสามเหลี่ยม ปลายแหลมถึงเรียวแหลม ขอบเรียบด้านนอกมีขนต่อม ด้านในค่อนข้างเกลี้ยง กลีบดอกสีเหลืองมะนาว กลางดอกสีม่วงเข้ม เมื่อบานเส้นผ่านศูนย์กลาง ๖-๗ ซม. มี ๕ กลีบ รูปไข่กลับ กว้าง ๓-๔ ซม. ยาว ๔.๕-๕ ซม. เกสรเพศผู้จำนวนมาก ก้านชูอับเรณูเชื่อมติดกันเป็นหลอดเส้าเกสร ยาวประมาณ ๒ ซม. ปลายหลอดมี ๕ หยัก มีขนต่อม ก้านชูอับเรณูสีม่วงแยกเป็นอิสระ เรียวเล็ก ยาว ๓-๔ มม. อับเรณูสีม่วงจำนวนมากติดทั่วหลอดเส้าเกสร อับเรณูยาวประมาณ ๒ มม. เกสรเพศเมียอยู่ภายในหลอดเส้าเกสร รังไข่อยู่เหนือวงกลีบ รูปห้าเหลี่ยม กว้างและยาวประมาณ ๓ มม. มี ๕ ช่อง แต่ละช่องมีออวุลจำนวนมาก ก้านยอดเกสรเพศเมียยาวพ้นหลอดเส้าเกสร ปลายแยก ๕ แขนง สีม่วงและมีขนต่อม ยอดเกสรเพศเมีย ๕ ยอด เป็นตุ่มกลม สีม่วง และมีขนต่อมผลแบบผลแห้งแตกกลางพู รูปทรงกลมแป้นเส้นผ่านศูนย์กลาง ๑.๕-๒ ซม. มีปีกบาง ๕ ปีก แต่ละพูมีเมล็ด ๒-๖ เมล็ด เมล็ดรูปไต ยาวประมาณ ๓ มม. ผิวเป็นตุ่ม ไม่มีขนครอบจักรวาลชนิดนี้มีเขตการกระจายพันธุ์ในประเทศไทยทางภาคเหนือและภาคกลาง พบขึ้นตามป่าโปร่ง ตามชายป่าที่โล่งแจ้ง และที่รกร้าง ที่สูงตั้งแต่ใกล้ระดับนํ้าทะเลถึงประมาณ ๑๕๐ ม.ในต่างประเทศ พบบริเวณเขตร้อนของแอฟริกาและเอเชียประโยชน์ รากใช้ฆ่าเหา.
ผู้เขียน นางลีนา ผู้พัฒนพงศ์

ครอบจักรวาล ๓ Xantonnea parvifolia (Kuntze) Craib
ชื่อพ้อง Discospermum parvifolium Kuntze
วงศ์ Rubiaceae
ชื่ออื่น ๆ เคียงปืน, เจียงมื่น(ร้อยเอ็ด)
 ไม้พุ่มเตี้ย เปลือกเรียบ สีเทา ใบเดี่ยว เรียงตรงข้ามสลับตั้งฉาก รูปไข่กลับ รูปใบหอกกลับหรือรูปรี หูใบระหว่างก้านใบโคนกว้าง ปลายเรียวแหลม ช่อดอกแบบช่อกระจุก ออกตามซอกใบและตามกิ่งเหนือรอยแผลใบ ดอกสีขาวหรือสีเหลืองอ่อนผลแบบผลผนังชั้นในแข็ง รูปทรงกลม ผลแก่สีแสดเมื่อแห้งสีคล้ำ เมล็ดรูปทรงรี ค่อนข้างแบน
 ครอบจักรวาลชนิดนี้เป็นไม้พุ่มเตี้ย สูง ๐.๕-๓ ม. เปลือกเรียบ สืเทา กิ่งแยกออกจากลำต้นเป็นคู่ตรงข้ามสลับตั้งฉาก เนื้อไม้สีขาว แข็งและเหนียวมากใบเดี่ยว เรียงตรงข้ามสลับตั้งฉาก รูปไข่กลับ รูปใบหอกกลับ หรือรูปรี กว้าง ๑.๕-๓.๕ ซม. ยาว ๔-๑๒ ซม. ปลายสอบ โคนสอบเรียวแคบ ขอบเรียบ โค้งลงเล็กน้อยเมื่อใบแห้ง แผ่นใบหนาคล้ายแผ่นหนัง เนียน เกลี้ยงด้านบนสีเข้มเป็นมัน ด้านล่างสีจาง เส้นแขนงใบข้างละ ๕-๑๐ เส้นปลายเส้นจรดกันใกล้ขอบใบ เส้นใบย่อยแบบร่างแห ทั้งเส้นแขนงใบและเส้นใบย่อยเห็นชัดทางด้านล่าง ก้านใบสั้นมาก หูใบระหว่างก้านใบโคนกว้างปลายเรียวแหลมช่อดอกแบบช่อกระจุก ออกตามซอกใบและตามกิ่งเหนือรอยแผลใบ ดอกเล็กมาก ออกรวมกันแน่นเป็นกระจุกสั้น ๆ กลีบเลี้ยงโคนเชื่อมติดกันเล็กน้อย แล้วแยกเป็นแฉกเรียว ๔-(๕) แฉก กลีบดอกสีขาวหรือ สีเหลืองอ่อน โคนเชื่อมติดกันเป็นหลอดสั้น ๆ ปลายแยกเป็น ๔-(๕) แฉก รูปใบหอก เกสรเพศผู้มีจำนวนเท่ากับแฉกกลีบดอกและติดอยู่ในหลอดกลีบดอกรังไข่อยู่ใต้วงกลีบ รูปค่อนข้างกลม มี ๒ ช่อง แต่ละช่องมีออวุลจำนวนมากผลแบบผลผนังชั้นในแข็ง รูปทรงกลม แข็ง เส้นผ่านศูนย์กลาง ๐.๗-๑ ซม. ผลแก่สีแสด เมื่อแห้งสีคล้ำเมล็ดรูปทรงรี ค่อนข้างแบนครอบจักรวาลชนิดนื้มีเขตการกระจายพันธุ์ ในประเทศไทยทางภาคตะวันออกเฉียงเหนือและภาคตะวันออกเฉียงใต้ พบขึ้นตามชายป่าดิบ ที่สูงจากระดับน้ำทะเล ๒๐-๒๐๐ ม. ออกดอก เดือนพฤษภาคมถึงมิถุนายน ในต่างประเทศพบที่ลาวประโยชน์ รากใช้ต้มน้ำดี่มแก้เอ็นยึด.
ผู้เขียน ดร.จำลอง เพ็งคล้าย

คราม ๑ Strobilanthes cusia (Nees) Kuntze
ชื่อพ้อง Goldfussia cusia Nees
วงศ์ Acanthaceae
ชื่ออื่น ๆ ครามย้อม (กรุงเทพฯ); ครามหลอย (ชาน-แม่ฮ่องสอน); คาม (เหนือ, ตะวันออกเฉียงเหนือ); ฮ่อม (เหนือ); ฮ่อมเมือง (น่าน)
ชื่อสามัญ Chinese rain bell, Common conehead, Common Baphicacanthus
 ไม้พุ่ม ต้นและเหง้ารูปทรงกระบอก บริเวณข้อโป่งพอง ใบเดี่ยว เรียงตรงข้ามสลับตั้งฉาก รูปรีหรือรูปไข่ ช่อดอกแบบช่อเชิงลด ออกตามซอกใบ ดอกสีม่วงแดงแกมชมพูหรือสีขาว ผลแบบผลแห้งแตก รูปคล้ายกระบอง เมล็ดแบน ทรงรูปไข่ สีน้ำตาล
 ครามชนิดนี้เป็นไม้พุ่ม ลำต้นตั้งตรงหรือทอดชูยอด สูงได้ถึง ๑ ม. ต้นและเหง้ารูปทรงกระบอก บริเวณข้อโป่งพอง ส่วนยอดอ่อนและช่อดอกมีขนเกล็ดสีสนิมใบเดี่ยว เรียงตรงข้ามสลับตั้งฉาก รูปรีหรือรูปไข่ กว้าง ๒.๕-๙ ซม. ยาว ๕-๒๐(-๒๕) ซม. ปลายเรียวแหลมโคนรูปลิ่ม ขอบจักฟันเลื่อยละเอียดหรือหยาบ แผ่นใบบางคล้ายกระดาษ เมื่อแห้งสีแดงทั้ง ๒ ด้าน เส้นแขนงใบข้างละประมาณ ๘ เส้น ก้านใบยาว ๑.๕-๒ ซม.ช่อดอกแบบช่อเชิงลด ออกตามซอกใบ ยาว ๑๐-๓๐ ซม. ใบประดับเรียงตรงข้าม ยาว ๑.๕-๒ ซม. กลีบเลี้ยง ๕ กลีบ รูปแถบ ขนาดไม่เท่ากัน กลีบดอกสีม่วงแดงแกมชมพูหรือสีขาว โคนเชื่อมติดกันเป็นหลอดรูปทรงกระบอก คอหลอดดอกกว้าง ปลายหลอดรูประฆังแคบ โค้งงอเล็กน้อย ปลายแยกเป็น ๕ แฉก ขนาดเท่ากัน แต่ละแฉกรูปหัวใจ เกสรเพศผู้ ๒ คู่ ยาวไม่เท่ากัน อยู่ภายในหลอดกลีบดอก ก้านชูอับเรณูเกลี้ยง อับเรณูปลายเป็นติ่งหนาม รังไข่อยู่เหนือวงกลีบมีขนบริเวณครึ่งบน มี ๒ ช่อง แต่ละช่องมีออวุล ๒ เม็ด ก้านยอดเกสรเพศเมียเกลี้ยง ยอดเกสรเพศเมียแยกเป็น ๒ แฉก ยาวไม่เท่ากันผลแบบผลแห้งแตก รูปคล้ายกระบอง ยาว ๒-๒.๒ ซม. เกลี้ยง มีสัน ๔ สัน เมล็ดแบน ทรงรูปไข่ สีน้ำตาล ยาว ๓.๕ มม.ครามชนิดนี้มีเขตการกระจายพันธุ์ในประเทศไทย ทางภาคเหนือ พบบริเวณที่ชื่นใกล้ลำธารที่มีอากาศเย็นที่สูงจากระดับน้ำทะเลประมาณ ๘๐๐ ม. ชึ้นไป ในต่างประเทศพบที่ภาคตะวันออกเฉียงเหนือ ของอินเดีย บังกลาเทศ เอเชียตะวันออกเฉียงใต้ จีน และญี่ปุ่นประโยชน์ ในหลายประเทศใช้ทำสีย้อมผ้าล้านนาใช่เป็นสมุนไพร ใบต้มน้ำดื่มแก้ไข้แพทย์พื้นบ้านไทยใช้รากและใบต้มน้ำดื่มแก้ไข้ปวดศีรษะเนื่องจากหวัด แก้เจ็บคอ หลอดลมอักเสบ ต่อมทอนซิลอักเสบ ตาอักเสบแพทย์จีนทดลองให้คนไข้โรคเอดส์ที่เป็นงูสวัด ดื่มน้ำต้มใบแห้งผสมกับพืชอื่นอีก ๓ ชนิด คือ Coptis chinensis Franch., Amebia euchroma (Royle) I. M. Johnst. และ Paeonia moutan Sims พบว่าแผลหายภายใน ๒ สัปดาห์แพทย์ญี่ปุ่นในเกาะโอกินาวา ใช้ใบต้มน้ำสำหรับ รักษาโรคกลากเนื่องจากมีสาร tryptanthrin สามารถ ฆ่าเชื่อรา ๒ ชนิด คือ Trichophyton rubrum และ Trichophyton mentagrophytes.
ผู้เขียน ศ. ตร.วงศ์สถิตย์ ฉั่วกุล

คราม ๒ Indigofera tinctoria L.
ชื่อพ้อง Indigofera indica Lam., I. sumatrana Gaertn.
วงศ์ Leguminosae-Papilionoideae
ชื่ออื่น ๆ นะฆอ (กะเหรี่ยง-แม่ฮ่องสอน)
 ไม้ล้มลุกหลายปี กิ่งอ่อนใบ และช่อดอกมีขนสั้นรูปตัวที (T) ใบประกอบแบบขนนกปลายคี่ เรียงเวียนใบย่อย ๗-๑๓ ใบ เรียงตรงข้าม รูปรีถึงรูปไข่กลับหูใบรูปเรียวแหลม ช่อดอกแบบช่อกระจะ ออกตามซอกใบ ดอกรูปดอกถั่ว สีเขียวแกมชมพู ผลแบบผลแห้งแตกสองแนว เมล็ดเล็ก สีนํ้าตาล
 ครามชนิดนี้เป็นไม้ล้มลุกหลายปี มีเหง้า ขึ้นเป็นพุ่ม สูง ๐.๕-๑ ม. กิ่งอ่อน ใบ และช่อดอกมีขนสั้นรูปตัวที (T) ปลายทั้ง ๒ ข้างของขนมีขนาดใกล้เคียงกันใบประกอบแบบขนนกปลายคี่ เรียงเวียนยาว ๒.๕-๑๕ ซม. ก้านใบยาว ๑-๕ ซม. ใบย่อย ๗-๑๓ ใบ เรียงตรงข้าม รูปรีถึงรูปไข่กลับ กว้าง ๐.๔-๑.๗ ซม. ยาว ๑-๓ ซม. ปลายมนหรือหยักเว้า โคนสอบ ขอบเรียบแผ่นใบด้านบนเกลี้ยงหรือมีขนประปราย ด้านล่างมีขนหนาแน่น เส้นแขนงใบข้างละ ๔-๗ เส้น เห็นไม่ชัด ก้านใบย่อยยาว ๑-๕ มม. มีขนสีเทา หูใบและหูใบย่อยรูป เรียวแหลม ขนาดเล็ก ร่วงง่ายช่อดอกแบบช่อกระจะ ออกตามซอกใบ ยาว ๑-๕ ซม. ใบประดับรูปสามเหลี่ยม ยาวประมาณ ๑ มม. ก้านดอก ยาว ๑-๒ มม. ดอกรูปดอกถั่ว ยาวประมาณ ๕ มม. กลีบเลี้ยงยาวประมาณ ๒ มม. โคนเชื่อมติดกันเป็นรูปถ้วย ปลายแยกเป็น ๕ แฉก ขนาดใกล้เคียงกันมีขนสั้น กลีบดอก ๕ กลีบ สีเขียวแกมชมพู กลีบกลางรูปไข่กลับ กว้างและยาวประมาณ ๔ มม. กลีบคู่ข้างโคนเรียว ส่วนที่ค่อนไปทางปลายรูปขอบขนานและโค้งเล็กน้อย ยาวประมาณ ๕ มม. กลีบคู่ล่างติดกันเป็นรูปท้องเรือ ยาวใกล้เคียงกับกลีบคู่ข้าง เกสรเพศผู้ ๑๐ เกสร ยาวประมาณ ๓ มม. เชื่อมติด ๒ กลุ่ม กลุ่มแรกมี ๙ เกสร ก้านชูอับเรณูเชื่อมติดกัน ส่วนอีก ๑ เกสร แยกเป็นอิสระ รังไข่อยู่เหนือวงกลีบรูปรี มีขนส้นหรือค่อนข้างเกลี้ยง มี ๑ ช่อง ออวุลจำนวนมาก ก้านยอดเกสรเพศเมียเรียวโค้ง ยาวใกล้เคียงกับเกสรเพศผู้ ยอดเกสรเพศเมียเป็นตุ่มผลแบบผลแห้งแตกสองแนว เป็นฝักตรงหรือโค้งเล็กน้อย กว้างประมาณ ๒ มม. ยาว ๒-๓.๕ ซม. เกลี้ยงหรือมีขนประปราย ปลายเป็นติ่งแหลม เมล็ดเล็กมี ๘-๑๒ เมล็ด สีน้ำตาลเข้มครามชนิดนี้เป็นพรรณไม้ต่างประเทศ มีถิ่นกำเนิดในภูมิภาคตะวันออกกลาง นำเข้ามาปลูกในประเทศไทยและกระจายพันธุ์ไปทั่วทุกภาค พบตามที่สูงตั้งแต่ใกล้ระดับน้ำทะเลถึงประมาณ ๘๐๐ ม. ส่วนใหญ่ออกดอกและเป็นผลเดือนเมษายนถึงมิถุนายนประโยชน์ ครามชนิดนี้เป็นพืชเศรษฐกิจ ให้สีย้อมผ้าที่มนุษย์รู้จักใช้กันมาแต่โบราณ.
ผู้เขียน ดร.ชวลิต นิยมธรรม

ครามกสิน Indigofera kasinii Boonyam.
วงศ์ Leguminosae-Papilionoideae
 ไม้พุ่ม ลำต้นและกิ่งกลม กิ่งอ่อนมีขนสั้นสีขาว กิ่งแก่เกลี้ยง ใบประกอบแบบขนนกปลายคี่เรียงเวียน ใบย่อย ๑๓-๒๗ ใบ เรียงตรงข้ามรูปไข่แกมรูปขอบขนานหรือรูปไข่กลับ หูใบรูปแถบแกมรูปใบหอก ช่อดอกแบบช่อกระจะ ออกตามซอกใบ ดอกรูปดอกถั่ว สีม่วงแดง ผลแบบผลแห้งแตกสองแนวรูปคล้ายทรงกระบอก ส่วนปลายมีจะงอยโค้ง เมล็ดรูปทรงสี่เหลี่ยม ค่อนข้างแบน
 ครามกสินเป็นไม้พุ่ม สูงได้ถึง ๑.๕ ม. ลำต้นและกิ่งกลม กิ่งอ่อนมีขนสั้นสีขาวรูปตัวที (T) กิ่งแก่เกลี้ยงใบประกอบแบบขนนกปลายคี่ เรียงเวียน แกนกลางยาว ๕-๑๐ ซม. ก้านใบยาว ๐.๕-๑ ซม. ทั้งแกนกลางและก้านใบมีขนสั้นสีขาว หูใบรูปแถบแกมรูปใบหอก ยาว ๐.๘-๑ ซม. ติดทน ใบย่อย ๑๓-๒๗ ใบ เรียงตรงข้ามรูปไข่แกมรูปขอบขนานหรือรูปไข่กลับ กว้าง ๖-๗ มม. ยาว ๑-๒ ซม. ปลายมนกลมหรือเว้าตื้น มีติ่งหนาม ยาว ๐.๕-๐.๘ มม. โคนรูปลิ่ม ขอบเรียบ แผ่นใบบางคล้ายกระดาษ มีขนสั้นสีขาวหนาแน่นทั้ง ๒ ด้านเส้นแขนงใบข้างละ ๕-๘ เส้น เห็นไม่ชัด ก้านใบย่อยยาว ๐.๕-๑.๕ มม. มีขนสืขาว หูใบย่อยรูปเส้นด้าย ยาวใกล้เคียงกับก้านใบย่อยช่อดอกแบบช่อกระจะ ออกตามซอกใบ ช่อตั้งยาว ๑๕-๒๕ ซม. ก้านช่อยาว ๓-๕ ซม. ก้านและแกนช่อมีขนสั้นสีขาว ในแต่ละช่อมีดอกจำนวนมาก ดอกรูปดอกถั่วสีม่วงแดง ใบประลับรูปเส้นด้ายถึงรูปใบหอก ยาว ๓-๔ มม. ร่วงง่าย ก้านดอกยาว ๓-๕ มม. กลีบเลี้ยงโคนเชื่อมติดกันเป็นหลอดสั้น ปลายแยกเป็น ๕ แฉก ขนาดไม่เท่ากัน ด้านนอกมีขนสีขาว กลีบดอก ๕ กลีบ กลีบกลางรูปไข่ กว้างประมาณ ๔ มม. ยาว ๗-๘ มม. ด้านนอกมีขน กลีบคู่ข้างรูปขอบขนานแกมรูปไข่กลับกว้าง ๑.๕-๒.๕ มม. ยาว ๗-๘ มม. กลีบคู่ล่างรูปขอบขนานขนาดใกล้เคียงกับกลีบคู่ข้าง ทั้งกลีบคู่ข้าง และกลีบคู่ล่างมีขนทางด้านนอก เกสรเพศผู้ ๑๐ เกสร ยาว ๗-๘ มม. เชื่อมติด ๒ กลุ่ม กลุ่มแรกมี ๙ เกสร โคนก้านชูอับเรณู เชื่อมติดกัน ส่วนอีก ๑ เกสร แยกเป็นอิสระ รังไข่อยู่เหนือ วงกลีบ รูปคล้ายทรงกระบอก ยาว ๕-๖ มม. เกลี้ยงมี ๑ ช่อง ออวุล ๕-๑๐ เม็ด ก้านยอดเกสรเพศเมียโค้ง เกลี้ยง ยอดเกสรเพศเมียเป็นตุ่มผลแบบผลแห้งแตกสองแนว รูปคล้ายทรงกระบอก กว้าง ๒-๓ มม. ยาว ๓-๕ ซม. ส่วนปลายมีจะงอยโค้ง ผิวเกลี้ยง เมล็ดรูปทรงสี่เหลี่ยม ค่อนข้างแบน กว้างประมาณ ๑ มม. ยาว ๑.๒-๒ มม. มี ๕-๑๐ เมล็ดครามกสินเป็นพรรณไม้ถิ่นเดียวของไทย มีเขตการกระจายพันธุ์ทางภาคเหนือ พบขึ้นตามป่าเบญจพรรณและป่าดิบเขา ที่สูงจากระดับน้ำทะเล ๙๐๐-๑,๐๐๐ ม. ออกดอกเดือนกรกฎาคมถึงกันยายน เป็นผลเดือนกันยายนถึงพฤศจิกายน.ชื่อพรรณไม้นี่ตั้งเพื่อเป็นเกียรติแก่ ศาสตราจารย์ กสิน สุวตะพันธุ์ เมื่อ พ.ศ. ๒๕๒๙.
ผู้เขียน ดร.ลมรานลุตตี

ครามขน Indigofera hirsuta L.
ชื่อพ้อง Indigofera ferruginea Schum. et Thonn., I. fusca G. Don
วงศ์ Leguminosae-Papilionoideae
 ไม้ล้มลุกมีเหง้าหรือไม้พุ่ม ใบประกอบแบบขนนกปลายคี่ เรียงเวียน ใบย่อย ๕-๙ ใบ เรียงตรงข้ามรูปรีแกมรูปไข่กลับ ช่อดอกแบบช่อกระจะ ออกตามซอกใบ ดอกรูปดอกถั่ว สีชมพูเข้มถึงแดง ผลแบบผลแห้งแตกลองแนว รูปแถบ เมล็ดเล็ก สีน้ำตาล
 ครามขนเป็นไม้ล้มลุกมีเหง้าสูง ๓๐-๔๐ ซม. หรือเป็นไม้พุ่ม สูงได้ถึง ๑.๕ ม. กิ่งอ่อน ใบ และช่อดอกมีขนรูปตัวที (T) ปลายทั่ง ๒ ข้างของขนขนาดไม่เท่ากันใบประกอบแบบขนนกปลายคี่ เรียงเวียนยาว ๕-๑๐ ซม. ก้านใบยาว ๔-๗ ซม. แกนกลางยาว ๔-๕ ซม. หูใบเรียวยาว ๑-๒ ซม. ใบย่อย ๕-๙ ใบ เรียงตรงข้ามจากเล็กไปหาใหญ่ รูปรีแกมรูปไข่กลับ กว้าง ๑-๒ ซม. ยาว ๑.๕-๓.๕ ซม. ปลายมนและมีติ่งสั้น โคนสอบ มีขนทั้ง ๒ ด้าน เส้นแขนงใบข้างละ ๗-๙ เส้น ก้านใบย่อยสั้น หูใบย่อยรูปเส้นด้าย ยาว ๑-๓ มม.ช่อดอกแบบช่อกระจะ ออกตามซอกใบ ยาว ๑๐-๒๐ ซม. ก้านช่อยาว ๔-๗ ซม. ใบประดับเรียวยาวประมาณ ๔ มม. ก้านดอกยาวประมาณ ๒ มม. ดอกรูปดอกถั่ว ยาวประมาณ ๖ มม. กลีบเลี้ยงยาว ๖-๗ มม. มีขน โคนเชื่อมติดกันเป็นรูปถ้วย ปลายแยกเป็น ๕ แฉก ขนาดใกล้เคียงกัน กลีบดอก ๕ กลีบ สีชมพูเข้มถึงแดง กลีบกลางรูปรี กว้าง ๓-๔ มม. ยาว ๔-๕ มม. ด้านนอกมีขน กลีบคู่ข้างรูปขอบขนานปลายตัด กลีบคู่ล่างติดกันเป็นรูปท้องเรือ เกสรเพศผู้ ๑๐ เกสร เชื่อมติด ๒ กลุ่ม กลุ่มแรกมี ๙ เกสร โคนก้านชูอับเรณูเชื่อมติดกัน อีก ๑ เกสร แยกเป็นอิสระรังไข่อยู่เหนือวงกลีบ เล็ก เรียวยาว มีขน มี ๑ ช่อง ออวุลประมาณ ๘ เม็ด ก้านยอดเกสรเพศเมียโค้ง ยอดเกสรเพศเมียเป็นตุ่มผลแบบผลแห้งแตกสองแนว รูปแถบ กว้างประมาณ ๑ ซม. ยาว ๑.๕-๒ ซม. มีขน เมื่อแก่แตกตามรอยประสานเป็น ๒ ซีก เมล็ดเล็ก สีน้ำตาล มี ๖-๘ เมล็ดครามขนมีเขตการกระจายพันธุ์ในประเทศไทย ทั่วทุกภาคพบขึ้นในที่โล่งบริเวณชายป่า และทุ่งหญ้าที่สูงตั้งแตใกล้ระดับนํ้าทะเลถึงประมาณ ๑,๔๐๐ ม. ออกดอก และเป็นผลเดือนสิงหาคมถึงมกราคม ในต่างประเทศพบในเขตร้อนทั่วโลก.
ผู้เขียน ดร.ชวลิต นิยมธรรม

ครามเขา Indigofera lacei Craib
วงศ์ Leguminosae-Papilionoideae
 ไม้พุ่ม ใบประกอบแบบขนนกปลายคี่ เรียงเวียนใบย่อย ๕-๓๑ ใบ เรียงตรงข้าม รูปรี ช่อดอกแบบช่อกระจะ ออกตามซอกใบ ดอกรูปดอกถั่ว สีม่วงผลแบบผลแห้งแตกตองแนว รูปแถบ เมล็ดเล็ก สีน้ำตาล
 ครามเขาเป็นไม้พุ่ม สูงได้ถึง ๒.๕ ม. กิ่งอ่อนใบและช่อดอกมีขนรูปตัวที (T) ปลายทั้ง ๒ ข้างของขนขนาดใกล้เคียงกันใบประกอบแบบขนนกปลายคี่ เรียงเวียน ยาว ๕-๒๐ ซม. ก้านใบยาว ๗-๑๒ ซม. หูใบเรียว ยาวประมาณ ๑ มม. ใบย่อย ๕-๓๑ ใบ เรียงตรงข้ามรูปรี กว้าง ๐.๕-๑ ซม. ยาว ๑-๒.๕ ซม. ปลายมนโคนสอบ มีขนสั้นทั้ง ๒ ด้าน เส้นแขนงใบเห็นไม่ชัดก้านใบย่อยสั้นมาก หูใบย่อยเรียว เล็กมากช่อดอกแบบช่อกระจะ ออกตามซอกใบ ยาว ๔-๒๕ ซม. ก้านช่อยาว ๑-๒ ซม. ใบประดับเรียว ยาว ๑-๒ มม. ดอกรูปดอกถั่ว ยาวประมาณ ๑ มม. ก้านดอก ยาว ๒-๔ มม. กลีบเลี้ยงยาว ๒-๓ มม. มีขน โคนเชื่อม ติดกันเป็นรูปถ้วย ปลายแยกเป็น ๕ แฉก ขนาดใกล้เคียงกัน กลีบดอก ๕ กลีบ สีม่วง กลีบกลางรูปรี กว้าง ประมาณ ๖ มม. ยาวประมาณ ๙ มม. ด้านนอกมีขนสั้น กลีบคู่ข้างโคนเรียบ ส่วนที่ค่อนไปทางปลายรูปขอบขนานและโค้ง ยาวประมาณ ๕ มม. กลีบคู่ล่างติดกันเป็นรูปท้องเรือ ยาวใกล้เคียงกับกลีบคู่ข้าง เกสรเพศผู้ ๑๐ เกสร เชื่อมติด ๒ กลุ่ม โคนก้านชูอับเรญเชื่อม ติดกันอีก ๑ เกสร แยกเป็นอิสระ รังไข่อยู่เหนือวงกลีบเรียวเล็ก มีขนประปราย มี ๑ ช่อง ออวุลจำนวนมาก ก้านยอดเกสรเพศเมียเรียวโค้ง เกลี้ยง ยอดเกสรเพศเมียเป็นตุ่มผลแบบผลแห้งแตกสองแนว รูปแถบ กว้างประมาณ ๓ ซม. ยาว ๓.๕-๔.๕ ซม. เมื่อแก่แตกตาม รอยประสานเป็น ๒ ซีก เมล็ดเล็ก มี ๖-๑๐ เมล็ด สีนํ้าตาลครามเขามีเขตการกระจายพันธุ์ในประเทศไทยทางภาคเหนือ พบขึ้นในป่าโปร่ง ป่าเบญจพรรณ และป่าสนเขา ที่สูงจากระดับนํ้าทะเล ๙๐๐-๑,๐๐๐ ม. ในต่างประเทศพบที่พม่า.
ผู้เขียน ดร.ชวลิต นิยมธรรม

ครามเครือ Indigofera hendecaphylla Jacq.
ชื่อพ้อง Indigofera spicata Forssk. var. siamensis (Hosseus) de Kort et G. Thijsse
วงศ์ Leguminosae-Papilionoideae
 ไม้ล้มลุกมีเหง้าหรือไม้พู่ม ใบประกอบแบบ ขนนกปลายคี่ เรียงเวียนใบย่อย ๓-๑๐ ใบ เรียงเวียนรูปไข่กลับ ช่อดอกแบบช่อกระจะ ออกตามซอกใบ ดอกรูปดอกถั่วสีชมพูถึงสีแดง ผลแบบผลแห้งแตกลองแนว รูปแถบ เมล็ดเล็ก สีนํ้าตาล
 ครามเครือเป็นไม้ล้มลุกมีเหง้าหรือเป็นไม้พุ่มขนาดเล็ก ลำต้นสั้น กิ่งเลื้อยไปตามพื้นดิน ตามข้อมีราก กิ่งอ่อน ใบ และช่อดอกมีขนสั้นรูปตัวที (T) ปลายทั้ง ๒ ข้างของขนขนาดใกล้เคียงกันใบประกอบแบบขนนกปลายคี่ เรียงเวียนยาว ๑-๔ ซม. ก้านใบยาว ๐.๗-๓.๕ ซม. หูใบรูปสามเหลี่ยมปลายเรียวแหลม ยาวประมาณ ๕-๖ มม. ใบย่อย ๓-๑๐ ใบ เรียงเวียน รูปไข่กลับ กว้าง ๒-๙ มม. ยาว ๐.๕-๒ ซม. ปลายมน โคนสอบ ขอบเรียบ แผ่นใบด้านบนเกลี้ยงหรือมีขนรูปตัวทีประปราย ด้านล่างมีขนสั้นรูปตัวที เส้นแขนงใบเห็นไม่ชัด ก้านใบย่อยสั้นมาก หูใบย่อยเล็กมากช่อคอกแบบช่อกระจะ ออกตามซอกใบ ยาว ๒-๕ ซม. ใบประดับรูปไข่ ยาวประมาณ ๒ มม. ดอกรูป ดอกถั่ว ยาว ๔-๕ มม. ก้านดอกสั้นมาก กลีบเลี้ยงยาวประมาณ ๓ มม. โคนเชื่อมติดกันเป็นรูปถ้วย ปลายแยกเป็น ๕ แฉก ขนาดใกล้เคียงกัน มีขนสั้น กลีบดอก ๕ กลีบ สีชมพูถึงสีแดง กลีบกลางรูปไข่ กว้างประมาณ ๔ มม. ยาวประมาณ ๕ มม. กลีบคู่ข้างสีแดง อยู่ชิดกับกลีบคู่ล่าง มักอยู่ในแนวนอน กลีบคู่ล่างติดกันเป็นรูปท้องเรือเกสรเพศผู้ ๑๐ เกสร เชื่อมติด ๒ กลุ่ม กลุ่มแรกมี ๙ เกสร โคนก้านชูอับเรณูเชื่อมติดกัน อีก ๑ เกสร แยกเป็นอิสระรังไข่อยู่เหนือวงกลีบ รูปเรียวเล็ก มีขนประปราย มี ๑ ช่อง มีออวุลจำนวนมาก ก้านยอดเกสรเพศเมียโค้ง ยอดเกสรเพศเมียเป็นตุ่มผลแบบผลแห้งแตกสองแนว รูปแถบ เรียวตรง ยาว ๒-๓.๕ ซม. เมื่อแก่แตกตามรอยประสานเป็น ๒ ซีก เมล็ดเล็ก สีนํ้าตาล มี ๗-๙ เมล็ดครามเครือมีเขตการกระจายพันธุ์ในประเทศไทยทางภาคเหนือ ภาคตะวันออกเฉียงเหนือ และภาคตะวันออกเฉียงใต้ พบขึ้นทั่วไปตามทุ่งหญ้าและข้างถนนที่สูงตั้งแต่ใกล้ระดับนํ้าทะเลถึงประมาณ ๒,๕๐๐ ม. ออกดอก และเป็นผลเดือนกรกฎาคมถึงธันวาคมในต่างประเทศพบที่อินเดีย ศรีลังกา พม่า ภูมิภาคอินโดจีนภูมิภาคมาเลเชีย และทวีปแอฟริกา.
ผู้เขียน ดร.ชวลิต นิยมธรรม

ครามแงะ Strobilanthes bibracteata Blume
ชื่อพ้อง Goldfussia bibracteata Nees, Tetraglochidium bibracteatum (Blume) Bremek.
วงศ์ Acanthaceae
 ไม้พุ่มขนาดเล็ก ลำต้นและกิ่งเป็นสี่เหลี่ยมใบเดี่ยว เรียงตรงข้าม รูปไข่แกมรูปรีถึงรูปใบหอกช่อดอกแบบข้อกระจุก ออกตามซอกใบ พบดอกเด่นเพียงดอกเดียว ดอกอื่น ๆ มักลดรูป ใบประดับลักษณะคล้ายใบ ใบประดับย่อยมี ๒ แบบ ใบที่อยู่ด้านนอกสีเขียว รูปรีกว้าง ใบที่อยู่ด้านในสีเขียวอ่อนสั้นและบางกว่าใบที่อยู่ด้านนอก มีสัน รูปรีแคบดอกสีขาว มีเส้นกลีบสีม่วงอ่อน ผลและเมล็ดยังไม่พบ
 ไม้พุ่มขนาดเล็ก ลำต้นตั้งตรง สูง ซิ-๓ ม. ต้น และกิ่งเป็นลีเหลี่ยม บริเวณข้อมีขนประปรายใบเดี่ยว เรียงตรงข้าม รูปไข่แกมรูปรีถึงรูปใบหอก กว้าง ๒-๕ ซม. ยาว ๕-๑๔ ซม. ปลายเรียวแหลมโคนเป็นครีบ ขอบจักฟันเลื่อย แผ่นใบบางคล้ายกระดาษ มีขนประปรายทั้ง ๒ ด้าน และหนาแน่นตามเส้นใบด้านล่าง เส้นแขนงใบข้างละ ๔-๕ เส้น ก้านใบยาว ๒-๖ มม.ช่อดอกแบบช่อกระจุก ออกตามซอกใบ แต่ละช่อพบดอกเด่นเพียงดอกเดียว ดอกอื่น ๆ มักลดรูป ใบประดับลักษณะคล้ายใบ มี ๑ คู่ รูปไข่ถึงรูปใบหอก กว้าง ๒.๕-๖ มม. ยาว ๐.๘-๒ ซม. ใบประดับย่อยมี ๒ แบบ ใบที่อยู่ด้านนอกสีเขียว รูปรี กว้าง ๐.๙-๑.๖ ซม. ยาว ๒-๓ ซม. เกลี้ยงหรือมีขนประปรายที่เส้นกลางใบ ปลายแหลม ขอบจัดฟันเลื่อย มีขนครุยโคนป้านและหุ้มใบที่อยู่ด้านใน ใบที่อยู่ด้านในสีเขียวอ่อน สั้นและบางกว่าใบทื่อยู่ด้านนอก มีสันรูปรีแคบ กว้าง ๔-๗ มม. ยาว ๑.๔-๑.๙ ซม. เกลี้ยง ขอบจักฟันเลื่อย มีขนครุย ปลายแหลม ก้านดอกสั้นหรือไร้ก้าน มีดอกย่อย ๔-๖ ดอก กว้าง ๑-๑.๔ ซม. ยาว ๒-๒.๕ ซม. กลีบเลี้ยงบาง โคนเชื่อมติดกันเป็นหลอด ยาว ๒ ใน ๓ ส่วน ปลายแยกเป็นแฉกตื้น ๕ แฉก แต่ละแฉกขนาดไม่เท่ากัน สีเหลืองแกมเขียวกว้างประมาณ ๑.๕ มม. ยาวประมาณ ๑.๓ มม. กลีบดอกโคนเชื่อมติดกันเป็นหลอด มีลักษณะค่อนข้างโป่งด้านเดียว ด้านนอกเกลี้ยง หลอดกลีบยาว ๓-๓.๗ ซม. คอหลอดไม่สมมาตร ส่วนที่กว้างทื่สุดประมาณ ๑.๔ ซม. ปลายแยกเป็น ๕ แฉก แฉกเว้าบุ๋ม กว้าง ๖-๗ มม. ยาว ๓-๖ มม. แฉกกลีบดอกบิดเวียนซ้ายในดอกตูมสีขาว มีเส้นกลีบสีม่วงอ่อน เกสรเพศผู้ ๔ เกสร อยู่เป็นคู่ยาวไม่เท่ากัน ติดที่หลอดกลีบดอก คู่สั้นยาวประมาณ ๓ มม. คู่ยาวยาวประมาณ ๙ มม. ก้านชูอับเรณูสีขาวมีขนสั้นประปราย อับเรณูสีเหลือง รูปขอบขนาน ปลายเป็นติ่ง รังไข่อยู่เหนือวงกลีบ เกลี้ยง มี ๒ ช่อง แต่ละช่องมีออวุล ๒ เม็ด ก้านยอดเกสรเพศเมียยาวประมาณ ๒ ซม.สีขาว มีขนและขนต่อมประปรายบริเวณโคนยอดเกสรเพศเมียแยกเป็น ๒ แฉกผลและเมล็ดยังไม่พบครามแงะมีเขตการกระจายพันธุ์ในประเทศไทยทางภาคใต้ พบขึ้นตามป่าดิบเขา ที่สูงจากระดับนํ้าทะเล ๑,๐๐๐-๑,๘๕๐ ม. ออกดอกตลอดทั้งปี ในต่างประเทศพบที่อินโดนีเซีย.
ผู้เขียน นายวินัย สมประสงค์

ครามเช้า Indigofera Caudata Dunn
วงศ์ Leguminosae-Papilionoideae
ชื่ออื่น ๆ ช้าครามป่า (น่าน)
 ไม้พุ่ม ลำต้นและกิ่งเป็นเหลี่ยม มีขนสีนํ้าตาลหนาแน่น ใบประกอบแบบขนนกปลายคี่ เรียงเวียนใบย่อย ๙-๑๑ ใบ เรียงตรงข้าม รูปไข่แกมรูปรีหรือรูปรีแกมรูปขอบขนาน หูใบรูปแถบแกมรูปใบหอกติตทน ช่อดอกแบบข่อกระจะ ออกตามซอกใบ ดอกมีม่วงอ่อน ผลแบบผลแห้งแตกลองแนว รูปคล้ายทรงกระบอก ล่วนปลายโค้งงอ เมล็ดรูปทรงสี่เหลี่ยม มี ๗-๑๕ เมล็ด
 ครามเช้าเป็นไม้พุ่ม สูงได้ถึง ๒ ม. ลำต้นและกิ่งเป็นเหลี่ยม มีขนสีนํ้าตาลหนาแน่นใบประกอบแบบขนนกปลายคี่ เรียงเวียน แกนกลางยาว ๕-๙ ซม. ก้านใบยาว ๒-๓ ซม. ทั้งแกนกลางและก้านใบมีขอบด้านบนแผ่เป็นปีกแคบ ๆ และมีขนสีนํ้าตาลหนาแน่น หูใบรูปแถบแกมรูปใบหอก ยาว ๕-๘ มม. ติดทน ใบย่อย ๙-๑๑ ใบ เรียงตรงข้าม รูปไข่แกมรูปรีหรือรูปรีแกมรูปขอบขนาน กว้าง ๑.๕-๓ ซม. ยาว ๕-๗ ซม. ปลายแหลม อาจมีติ่งหนาม ยาว ๑-๑.๕ มม. โคนมนหรือรูปลิ่ม ขอบเรียบ แผ่นใบบางคล้ายกระดาษ ด้านบนเกลี้ยง ด้านล่างมีขนสีนํ้าตาลตามเส้นใบ และมีขนสีขาวตามแผ่นใบทั่วไป เส้นแขนงใบข้างละ ๕-๑๐ เส้น เป็นร่องตื้น ๆ ทางด้านบน เห็นชัดทางด้านล่าง ก้านใบย่อย ยาว ๑-๓ ซม. มีขนสีน้ำตาลหนาแน่น หูใบย่อยรูปลิ่ม แคบ ยาว ๑-๒ มม.ช่อดอกแบบช่อกระจะ ออกตามซอกใบ ช่อตั้งยาว ๕-๑๘ ซม. ก้านช่อยาว ๑.๕-๓ ซม. ก้านและแกนช่อมีขนสีนํ้าตาลหนาแน่น ในแต่ละช่อมีดอกจำนวนมาก ดอกสีม่วงอ่อน ใบประดับรูปเส้นด้าย ยาว ๓-๔ มม. ร่วงง่าย ก้านดอกยาว ๑-๒ มม. กลีบเลี้ยงโคนเชื่อมติดกันเป็นหลอดตื้น ปลายแยกเป็น ๕ แฉก ขนาดไม่เท่ากัน ด้านนอกมีขน กลีบดอกกลีบกลางรูปรีแกมรูปไข่ กว้างประมาณ ๖ มม. ยาวประมาณ ๗ มม. ด้านนอกมีขน กลีบคู่ข้างรูปขอบขนานแกมรูปไข่กลับ กว้าง ๑.๕-๒ มม. ยาว ๔-๕ มม. กลีบคู่ล่างรูปขอบขนานกว้าง ๒.๕-๓ มม. ยาว ๗.๕-๘ มม. ด้านข้างใกล้โคนกลีบมีถุงเล็ก ๆ ข้างละ ๑ ถุง ทั้งกลีบคู่ข้างและกลีบคู่ล่างมีขนที่ด้านนอกและขอบกลีบ เกสรเพศผู้ ๑๐ เกสร ยาว ๕.๕-๖.๕ มม. เชื่อมติด ๒ กลุ่ม กลุ่มแรก มี ๙ เกสร โคนก้านชูอับเรณูเชื่อมติดกัน ส่วนอีก ๑ เกสร แยกเป็นอิสระ รังไข่อยู่เหนือวงกลีบ รูปแถบแกมรูป ขอบขนานยาว ๕-๗ มม. มีขน มี ๑ ช่อง ออวุล ๗-๑๕ เม็ด ก้านยอดเกสรเพศเมียโค้ง เกลี้ยง ยอดเกสรเพศเมียเป็นตุ่มผลแบบผลแห้งแตกสองแนว รูปคล้ายทรงกระบอก ส่วนปลายโค้งงอ กว้าง ๒-๓ มม. ยาว ๓-๖ ซม. มีขนสีนํ้าตาลประปรายถึงหนาแน่น เมล็ดรูปทรงสี่เหลี่ยม กว้าง ๑-๑.๒ มม. ยาว ๑.๒-๑.๕ มม. มี ๗-๑๕ เมล็ดครามเช้ามีเขตการกระจายพันธุ์ในประเทศไทยทางภาคเหนือ พบขึ้นตามป่าเบญจพรรณและป่าดิบเขา ที่สูงจากระดับน้ำทะเล ๔๐๐-๘๐๐ ม. ออกดอก เดือนกรกฎาคมถึงพฤศจิกายน เป็นผลเดือนสิงหาคมถึงธันวาคม ในต่างประเทศพบที่จีนตอนใต้และลาว.
ผู้เขียน ดร.สมราน สุดดี

ครามดอย Indigofera cassioides Rottler ex DC.
ชื่อพ้อง Indigofera elliptica Roxb.
วงศ์ Leguminosae-Papilionoideae
ชื่ออื่น ๆ เกล็คคอย, ครามป่า (เชียงใหม่); เสียดเครือ (เลย)
 ไม้พู่ม ใบประกอบแบบขนนกปลายคี่ เรียงเวียนใบย่อย ๑๑-๒๕ ใบ เรียงตรงข้าม รูปรีถึงรูปไข่กลับช่อดอกแบบช่อกระจะ ออกตามซอกใบ ดอกรูป ดอกถั่ว สีชมพูอมม่วง ผลแบบผลแห้งแตกลองแนวรูปแถบ เมล็ดเล็ก สีน้ำตาลเข้ม
 ครามดอยเป็นไม้พุ่มขนาดเล็ก สูง ๐.๕-๒ ม. กิ่งอ่อน ใบ และช่อดอกมีขนสั้นรูปตัวที (T) ปลายทั้ง ๒ ข้างของขนขนาดใกล้เคียงกันใบประกอบแบบขนนกปลายคี่ เรียงเวียน ยาว ๑๐-๒๐ ซม. ก้านใบยาว ๗-๑๕ ซม. หูใบเรียว ยาว ๒-๕ มม. ใบย่อย ๑๑-๒๕ ใบ เรียงตรงข้าม รูปรีถึงรูปไข่กลับ กว้าง ๐.๗-๒ ซม. ยาว ๑.๒-๒.๗ ซม. ปลายมนหรือหยักเล็กน้อย โคนมน ขอบเรียบ มีขนสั้นทั้ง ๒ ด้าน เส้นแขนงใบข้างละ ๑๐-๑๑ เส้น เส้นใบย่อยแบบร่างแหเห็นชัดทางด้านล่าง หูใบย่อยเรียว เล็กมากช่อดอกแบบช่อกระจะ ออกตามซอกใบ ยาว ๕-๑๐ ซม. ใบประดับรูปท้องเรือ กว้าง ๒-๔ มม. ยาว ๐.๕-๑ ซม. ร่วงง่าย ดอกรูปดอกถั่ว ยาว ๑๕-๒๐ มม. ก้านดอกสั้นมาก กลีบเลี้ยงยาวประมาณ ๕ มม. โคนเชื่อมติดกันเป็นรูปถ้วย ปลายแยกเป็น ๕ แฉก รูปสามเหลี่ยม ขนาดใกล้เคียงกัน มีขนสั้น กลีบดอก ๕ กลีบ สีชมพูอมม่วงกลีบกลางรูปไข่ กว้าง ๐.๘-๑ มม. ยาว ๑.๕-๑.๗ มม. กลีบคู่ข้างรูปขอบขนาน กลีบคู่ล่างติดกันเป็นรูปท้องเรือเกสรเพศผู้ ๑๐ เกสร เชื่อมติด ๒ กลุ่ม กลุ่มแรกมี ๙ เกสร โคนก้านชูอับเรณูเชื่อมติดกัน อีก ๑ เกสร แยกเป็นอิสระ รังไข่อยู่เหนือวงกลีบ รูปเรียวเล็ก มี ๑ ช่อง ออวุลจำนวนมาก ก้านยอดเกสรเพศเมียโค้ง ยอดเกสรเพศเมียเป็นตุ่มผลแบบผลแห้งแตกสองแนว รูปแถบ เล็กเรียวยาว ๓-๔.๕ ซม. เมื่อแก่แห้งแตกตามรอยประสานเป็น ๒ ชีก เมล็ดเล็ก มี ๙-๑๓ เมล็ด สีนํ้าตาลเข้มครามดอยมีเขตการกระจายพันธุ์ในประเทศไทย ทางภาคเหนือ ภาคตะวันออกเฉียงเหนือ และภาคตะวันตกเฉียงใต้ พบขึ้นในที่โล่งค่อนข้างแห้งแล้ง ในป่าเบญจพรรณ และป่าเต็งรัง ที่สูงจากระดับนํ้าทะเล ๑๐๐-๑,๒๐๐ ม. ออกดอกและเป็นผลเดือนกรกฎาคมถึงธันวาคม ในต่างประเทศพบที่อินเดีย พม่า ปากีสถาน จีนตอนใต้ และภูมิภาคอินโดจีน.
ผู้เขียน ดร.ชวลิต นิยมธรรม

ครามเถา Marsdenia tinctoria (Roxb.) R. Br.
ชื่อพ้อง Asclepias tinctoria Roxb.
วงศ์ Asclepiadaceae
ชื่ออื่น ๆ เบิก (เชียงใหม่); เบีอก (เลย)
 ไม้เถา ทุกส่วนมียางสีขาว ใบเดี่ยว เรียงตรงข้าม รูปรี ช่อดอกแบบช่อแยกแขนง ออกระหว่างก้านใบ ดอกสีนวลหรือสีนวลแกมเหลือง ผลแบบผลแห้งแตก แนวเดียว มักออกเป็นคู่ รูปทรงกระบอก เมล็ดเล็กทรงรูปไข่ ปลายด้านหนึ่งมีขนยาวเป็นพู่สีขาว
 ครามเถาเป็นไม้เถา ทุกส่วนมียางสีขาวเถา เกลี้ยงใบเดี่ยว เรียงตรงข้าม รูปรี กว้าง ๓.๕-๙ ซม. ยาว ๕-๑๕ ซม. ปลายเรียวแหลม โคนมนหรือเว้าเล็กน้อย ขอบเรียบ แผ่นใบบางคล้ายกระดาษ ด้านบนเกลี้ยง ด้านล่างมีขนเล็กน้อย เส้นแขนงใบข้างละ ๖-๙ เส้น ก้านใบเรียวยาว ๑.๒-๔ ซม. มีขนช่อดอกแบบช่อแยกแขนง ออกระหว่างก้านใบยาว ๔-๑๒ ซม. ช่อดอกย่อยมีก้านสั้น เรียงตัวเป็นกระจุกค่อนข้างถี่บนแกนช่อดอก ก้านดอกสั้น เส้นผ่านศูนย์กลางดอกประมาณ ๒ มม. กลีบเลี้ยง ๕ กลีบ รูปไข่ ด้านนอกมีขน กลีบดอกสีนวลหรือสีนวลแกมเหลือง โคนเชื่อมติดกันเป็นรูปทรงกระบอก ปลายแยกเป็น ๕ แฉก ลึกประมาณ ๑ ใน ๓ ของความยาวดอก ปลายแฉกมน โคนแฉกด้านในมีขน เส้าเกสรรูปโดม รยางค์ ๕ อัน รูปสามเหลี่ยม ปลายเรียวกลม เรียงในแนวตั้งแนบกับเกสรเพศผู้ กลุ่มเรญรูปรี เรียงในแนวตั้งรังไข่อยู่เหนือวงกลีบ มี ๑ คู่ แต่ละรังไข่มี ๑ ช่อง ออวุลจำนวนมาก ก้านยอดเกสรเพศเมียเชื่อมติดกัน ยอดเกสรเพศเมียแผ่แบนเป็นรูปห้าเหลี่ยมผลแบบผลแห้งแตกแนวเดียว มักออกเป็นคู่รูปทรงกระบอก กว้าง ๐.๘-๑.๒ ซม. ยาว ๔-๖ ซม. ปลายเรียว เมื่อแก่แตกแนวเดียว เมล็ดเล็ก ทรงรูปไข่แบน ปลายด้านหนึ่งมีขนยาวเป็นพู่สีขาวครามเถามีเขตการกระจายพันธุ์ในประเทศไทย ทั่วทุกภาค พบขึ้นในที่โล่งแจ้ง ตามชายป่า ที่สูงจากระดับนํ้าทะเล ๑๐๐-๖๐๐ ม. ออกดอกเดือนเมษายนถึงมิถุนายน เป็นผลเดือนมิถุนายนถึงกันยายนในต่างประเทศพบที่อินเดีย พม่า จีน และภูมิภาคมาเลเซียประโยชน์ เคยมีการปลูกเพื่อนำใบมาทำสีย้อมผ้าไต้สีนํ้าเงินคล้ายกับสีที่ใต้จากคราม (Indigofera spp.) มีรายงานการใช้ใบเป็นยาย้อมผมและกระตุ้นให้ผมดกใช้ใบกินเป็นยารักษาระบบลำไส้ ในบังกลาเทศใช้น้ำคั้นจากครามเถาทำให้เกิดการแท้งลูก.
ผู้เขียน รศ. ดร.อบฉันท์ ไทยทอง

ครามน้ำ Breynia retusa (Dennst.) Alston
ชื่อพ้อง Phyllanthus retusus Dennst., Breynia angustifolia Hook. f.
วงศ์ Euphorbiaceae
ชื่ออื่น ๆ ก้างปลาขาว (นครศรีธรรมราช); ขาวจัน (ชาน-แม่ฮ่องสอน); นะฆอที (กะเหรี่ยง-แม่ฮ่องสอน); พอง (ตะวันออกเฉียงใต้)
 ไม้พุ่ม ไม้ต้นขนาดเล็ก หรือไม้รอเลื้อย ใบเดี่ยวเรียงลสับระนาบเดียว รูปรีแกมรูปขอบขนาน ดอกแยกเพศร่วมต้น ดอกเพศเมียออกเดี่ยวทางปลายกิ่งดอกเพศผู้ออกเดี่ยวหรือเป็นกระจุกตามซอกใบที่ต่ำลงมา ดอกเพศผู้สีเขียวอ่อนหรือสีส้ม ดอกเพศเมียสีเขียวหรือสีแดงอมชมพู ไม่มีกลีบดอก และจานฐานดอก ผลแบบผลแห้งแตก รูปกลมแป้นสีส้มแดงถึงสีม่วงแดง เมื่อแห้งสีนํ้าตาลอมแดง เมล็ดเป็นสามมุม สีเหลืองหรือสีแดง
 ครามน้ำเป็นไม้พุ่ม ไม้ต้นขนาดเล็ก หรือไม้รอเลื้อย สูงได้ถึง ๕ ม. กิ่งเกลี้ยง เมื่อแก่เปลี่ยนเป็นสีนํ้าตาลใบเดี่ยว เรียงสลับระนาบเดียว รูปรีแกมรูปขอบขนาน กว้าง ๐.๖-๒ ซม. ยาว ๑.๒-๓.๖ ซม. ปลายมนกลมหรือแหลม มีติ่งหนามสั้น โคนมน เบี้ยว ขอบเรียบ แผ่นใบบางคล้ายกระดาษ ด้านบนสีเขียวเข้ม ด้านล่างสีเขียวอ่อน มีนวล เส้นแขนงใบข้างละ ๕-๗ เส้น เส้นใบย่อยเห็นไม่ชัด ก้านใบยาว ๑.๕-๕ มม. หูใบรูปสามเหลี่ยม กว้างประมาณ ๐.๗ มม. ยาว ๑-๒ มม. ดอกแยกเพศร่วมต้น ดอกเพศเมียออกเดี่ยวทางปลายกิ่ง ดอกเพศผู้ออกเดี่ยวหรือเป็นกระจุกตามซอกใบที่ตํ่าลงมา มีใบประดับ ดอกสมมาตรตามรัศมีกลีบเลี้ยงโคนเชื่อมติดกันเป็นรูปเหยือก ปลายแยกเป็น ๖ แฉก ไม่มีกลีบดอกและจานฐานดอก ดอกเพศผู้เส้นผ่านศูนย์กลาง ๑.๘-๓.๔ มม. ก้านดอกยาว ๑.๕-๕ มม. กลีบเลี้ยงสีเขียวอ่อนหรือสีส้ม กว้าง ๑.๘-๓.๔ มม. ยาว ๓-๕ มม. ค่อนข้างบาง เกสรเพศผู้ ๓ เกสร ก้านชูอับเรณูเชื่อมติดกันยาว ๑.๑-๑.๖ มม. อับเรณูแยกเป็น ๒ พู ยาวประมาณ ๑ มม. ดอกเพศเมียก้านดอกยาว ๑-๓ มม. กลีบเลี้ยงสีเขียวหรือสีแดงอมชมพู เนื้อบาง ยาว ๑.๒-๑.๕ มม. เมื่อเป็นผลจะยาวขึ้นเป็น ๒.๓-๗.๘ มม. ปลายแฉกมีติ่งหนาม ติดทน รังไข่อยู่เหนือวงกลีบรูประฆัง กว้าง ๐.๘-๑.๒ มม. ยาว ๐.๕-๑.๒ มม. ปลายเว้าตื้นมี ๓ ช่อง แต่ละช่องมีออวุล ๒ เม็ด ไม่มีก้านยอดเกสรเพศเมีย ถ้ามีอาจยาว ๐.๒-๐.๘ มม. ยอดเกสรเพศเมีย ๓ ยอด แต่ละยอดยาวประมาณ ๐.๕ มม. ปลายแยก เป็นแฉก ยาว ๐.๒-๐.๓ มม. กางออกผลแบบผลแห้งแตก รูปกลมแป้น กว้าง ๕-๘ มม. ยาว ๔.๕-๗ มม. สีส้มแดงถึงสีม่วงแดง เมื่อแห้งสีน้ำตาลอมแดง ปลายผลเรียบหรือมียอดเป็นมงกุฎตื้นก้านผลยาว ๒-๖ มม. กลีบเลี้ยงใหญ่กว่าผล ติดทน เส้นผ่านศูนย์กลาง ๐.๖-๑.๗ ซม. เนื้อบางคล้ายกระดาษเมล็ดเป็นสามมุม กว้าง ๒.๒-๒.๘ มม. ยาว ๓.๖-๔ มม. หนา ๒.๒-๒.๘ มม. สีเหลืองหรือสีแดงครามน้ำมีเขตการกระจายพันธุ์ในประเทศไทย ทั่วทุกภาค พบในป่าเกือบทุกประเภท ที่สูงจากระดับน้ำทะเล ๑๐๐-๑,๓๖๐ ม. ในต่างประเทศพบที่อินเดีย เนปาล ภูฏาน ศรีลังกา พม่า ภาคตะวันตกเฉียงใต้ของจีน ภูมิภาคอินโดจีน และคาบสมุทรมลายู.
ผู้เขียน ดร.ก่องกานดา ซยามฤต

ครามป่า ๑ Caryopteris paniculata c. B. Clarke
วงศ์ Labiatae (Lamiaceae ย้ายมาจาก Verbenaceae)
ชื่อสามัญ Paniculate bluebeard
 ไม้พุ่ม กิ่งอ่อนเป็นเหลี่ยมหรือเกือบกลม เกือบทุกส่วนมีขนสีนํ้าตาลหนาแน่น ใบเดี่ยว เรียงตรงข้ามสลับตั้งฉาก รูปใบหอกแกมรูปไข่หรือรูปไข่แกมรูปรี ช่อดอกแบบช่อกระจุกแยกแขนง ออกตามซอกใบ ดอกสีขาวแกมม่วงแดง ผลแบบผลแห้งแยกรูปทรงกลม สุกสีเหลืองส้ม เมล็ดเล็กมี ๔ เมล็ด
 ครามป่าชนิดนี้เป็นไม้พุ่ม สูงได้ถึง ๓ ม. กิ่งอ่อนเป็นเหลี่ยมหรือเกือบกลม เกือบทุกส่วนมีขนสีน้ำตาล หนาแน่น กิ่งแก่กลม เกลี้ยงหรือเกือบเกลี้ยงใบเดี่ยว เรียงตรงข้ามสลับตั้งฉาก รูปใบหอกแกมรูปไข่หรือรูปไข่แกมรูปรี กว้าง ๑.๕-๖ ซม. ยาว ๒.๕-๑๕ ซม. ปลายเรียวแหลมหรือยาวคล้ายหาง โคนกลมมน หรือรูปลิ่ม ขอบจักฟันเลื่อยห่าง แผ่นใบบางคล้ายกระดาษ บริเวณเส้นกลางใบด้านบนเป็นร่องตื้น ส่วนอื่นเกลี้ยงหรือมีขนสั้นประปราย ด้านล่างบริเวณเส้นใบมีขนหนาแน่นส่วนอื่นเกลี้ยงหรือมีขนประปราย มีต่อมสีน้ำตาลแดงกระจายทั่วไป เส้นแขนงใบข้างละ ๕-๘ เส้น ก้านใบยาว ๐.๔-๑ ซม. ด้านบนเป็นร่อง มีขนสีน้ำตาลหนาแน่นช่อดอกแบบช่อกระจุกแยกแขนง ออกตามซอกใบยาว ๒-๔ ซม. ก้านช่อดอกยาว ๒-๕ มม. ก้านและแกนช่อมืขนสีน้ำตาลหนาแน่น พบบ้างที่ขนมีสีม่วงเข้มในต้นสดช่อดอกย่อยแบบช่อฉัตร แต่ละช่อมีดอกจำนวนมากดอกเล็ก สีขาวแกมม่วงแดง ก้านดอกยาวไม่เกิน ๒ มม. หรือไร้ก้าน ใบประดับเป็นเส้น ยาวไม่เกิน ๒ มม. กลีบเลี้ยงโคนเชื่อมติดกันเป็นรูปถ้วย ยาว ๑-๑.๕ มม. ปลายมีติ่งรูปลิ่มแคบ ๕ ติ่ง ด้านนอกมีขนประปราย ด้านในเกลี้ยง กลีบดอกยาว ๒.๕-๓ มม. โคนเชื่อมติด กันเป็นหลอดรูปทรงกระบอก ปลายแยกเป็น ๕ แฉก ปลายแฉกมนหรือกลม แฉกบน ๔ แฉก ขนาดเท่า ๆ กัน แฉกล่างใหญ่กว่าเล็กน้อย ด้านนอกและหลอดมีขนประปราย ด้านในเกลี้ยง เกสรเพศผู้มี ๒ คู่ แต่ละคู่ยาวกว่ากันเล็กน้อยและยาวพ้นหลอดกลีบดอก รังไข่อยู่เหนือวงกลีบ มีขนประปราย มี ๔ ช่อง แต่ละช่องมี ออวุล ๑ เม็ด ก้านยอดเกสรเพศเมียยาวกว่าเกสรเพศผู้เล็กน้อย ยอดเกสรเพศเมียเป็น ๒ แฉกผลแบบผลแห้งแยก รูปทรงกลม เส้นผ่านศูนย์กลาง ๒-๓ มม. มีขนประปราย สุกสีเหลืองส้มส่วนล่างมีกลีบเลี้ยงติดทน เมล็ดเล็ก ยาวประมาณ ๒ มม. ด้านนอกมน ด้านในเป็นสัน มี ๔ เมล็ดครามป่าชนิดนี้มีเขตการกระจายพันธุ์ในประเทศไทยทางภาคเหนือ พบขึ้นตามป่าดิบหรือพื้นที่โล่ง ที่สูงจากระดับน้ำทะเล ๒๐๐-๒,๐๐๐ ม. ออกดอกและเป็นผลเดือนตุลาคมถึงมีนาคม ในต่างประเทศพบที่อินเดีย เนปาล ภูฏาน พม่า จีนตอนใต้ และเวียดนาม.
ผู้เขียน ดร.สมราน สุดดี

ครามป่า ๒ Indigofera caloneura Kurz
ชื่อพ้อง Indigofera oblonga Craib
วงศ์ Leguminosae-Papilionoideae
ชื่ออื่น ๆ ครามขาว, ไม้มื่อ (เชียงใหม่); จุยอาหมี่, จุยอาเหมี่อ, ซีลานอเก๊าะ (กะเหรี่ยง-เชียงใหม่)
 ไม้พุ่ม ลำต้นและกิ่งเป็นเหลี่ยม มีขนสีน้ำตาลหนาแน่น ใบประกอบแบบมีหนึ่งใบย่อย เรียงเวียน รูปไข่ รูปไข่แกมรูปขอบขนาน หรือรูปรี ช่อดอกแบบช่อกระจะ ออกตามซอกใบ มักห้อยลง ดอกสีขาวหม่นผลแบบผลแห้งแตกสองแนว รูปคล้ายทรงกระบอก ส่วนปลายโค้งงอ เมล็ดทรงสี่เหลี่ยม มี ๙-๑๑ เมล็ด
 ครามป่าชนิดนี้เป็นไม้พุ่ม สูงได้ถึง ๓ ม. ลำต้นและกิ่งเป็นเหลี่ยม มีขนสีน้ำตาลหนาแน่นใบประกอบแบบมีหนึ่งใบย่อย เป็นใบประกอบที่ลดรูปลักษณะคล้ายใบเดี่ยว เรียงเวียน รูปไข่ รูปไข่แกมรูปขอบขนาน หรือรูปรี กว้าง ๓-๑๒ ซม. ยาว ๕-๒๐ ซม. ปลายกลม มน แหลม หรือมีติ่งหนามยาว ๑.๕-๒ มม. โคนกลม มน หรือรูปลิ่ม ขอบเรียบแผ่นใบหนาคล้ายแผ่นหนัง ด้านบนเกลี้ยง ด้านล่างมีขนนุ่มสีนํ้าตาลหนาแน่น เส้นกลางใบเป็นร่องทางด้านบนเส้นแขนงใบข้างละ ๑๕-๒๕ เส้น เส้นแขนงใบและ เส้นใบย่อยเห็นชัดทางด้านล่าง ก้านใบและก้านใบย่อย ยาวรวมกัน ๑-๒.๕ ซม. มืขนสีน้ำตาลหนาแน่น หูใบรูปใบหอกแคบ กว้างประมาณ ๑ มม. ยาว ๓-๕ มม. หูใบย่อยบนล้านใบรูปเส้นด้าย ยาว ๑-๒ มม.ช่อดอกแบบช่อกระจะ ออกตามซอกใบ มักห้อยลง ยาว ๕-๑๕ ซม. ก้านช่อดอกยาว ๕-๒๕ มม. ก้านและแกนช่อมีขนสีนํ้าตาลหนาแน่น แต่ละช่อมีดอกจำนวนมาก ดอกสีขาวหม่น ก้านดอกยาว ๑-๕ มม. ใบประดับรูปเส้นด้าย ยาว ๑-๓ มม. ร่วงง่าย กลีบเลี้ยงโคนเชื่อมติดกันเป็นหลอดตื้น ๆ ปลายแยกเป็น ๕ แฉก ขนาดไม่เท่ากัน ด้านนอกมีขน กลีบดอกกลีบกลางรูปวงกลม กว้าง ๖-๗ มม. ยาว ๖-๘ มม. ด้านนอกมีขน กลีบคู่ข้างรูปขอบขนาน กว้าง ๒-๓ มม. ยาว ๕-๗ มม. กลีบคู่ล่างรูปขอบขนานแกมรูปไข่กลับ กว้าง ๑.๕-๒.๕ มม. ยาว ๖-๘ มม. ด้านข้างใกล้โคนกลีบมีถุงเล็ก ๆ ข้างละ ๑ ถุง ทั้งกลีบคู่ข้างและกลีบคู่ล่างมีขนที่ด้านนอกและขอบกลีบเกสรเพศผู้ ๑๐ เกสร ยาว ๗-๘ มม. เชื่อมติด ๒ กลุ่ม กลุ่มแรกมี ๙ เกสรโคนก้านชูอับเรณูเชื่อมติดกัน ส่วนอีก ๑ เกสร แยกเป็นอิสระ รังไข่อยู่เหนือวงกลีบ รูปแถบ ยาว ๖-๗ มม. มีขน มี ๑ ช่อง ออวุล ๙-๑๑ เม็ด ก้านยอดเกสรเพศเมียโค้ง เกลี้ยง ยอดเกสรเพศเมีย เป็นตุ่มผลแบบผลแห้งแตกสองแนว รูปคล้ายทรงกระบอก ส่วนปลายโค้งงอ กว้าง ๓-๔ มม. ยาว ๒-๕ ซม. มีขนสีนํ้าตาลประปราย เมล็ดทรงสี่เหลี่ยม กว้าง ๑.๕-๒ มม. ยาว ๒-๒.๕ มม. มี ๙-๑๑ เมล็ดครามป่าชนิดนี้มีเขตการกระจายพันธุ์ในประเทศไทยทางภาคเหนือ ภาคตะวันออกเฉียงเหนือ และภาคตะวันออก พบขึ้นตามป่าเบญจพรรณและป่าดิบเขา ที่สูงจากระดับนํ้าทะเล ๙๐๐-๑,๕๐๐ ม. ออกดอกเดือนเมษายนถึงกันยายน เป็นผลเดือนสิงหาคมถึงมีนาคม ในต่างประเทศพบที่พม่า ลาว และเวียดนาม.
ผู้เขียน ดร.สมราน สุดดี

ครามป่า ๓ Indigofera sootepensis Craib
วงศ์ Leguminosae-Papilionoideae
ชื่ออื่น ๆ ปายเสมา,ไพ่สะเม่า (เหนือ)
 ไม้พุ่ม กิ่งและลำต้นมีเนื้อในอ่อน ใบประกอบ แบบขนนกปลายคี่ เรียงเวียนใบย่อย ๓๕-๔๑ ใบ เรียงตรงข้ามหรือเยี้องกันเล็กน้อย รูปรืถึงรูปขอบขนาน ช่อดอกแบบช่อกระจะ ออกตามซอกใบ ดอกรูปดอกถั่ว สีแดงหรือสีแดงอมม่วง ผลแบบผลแห้งแตกสองแนว รูปคล้ายทรงกระบอก เมล็ดเล็ก รูปทรงกลม สีน้ำตาล
 ครามป่าชนิดนี้เป็นไม้พุ่ม สูงได้ถึง ๒ ม. กิ่งและลำต้นมีเนื้อในอ่อน กิ่งอ่อน ใบอ่อน และทุกส่วนของช่อดอกมีขนสั้นรูปตัวที (T) สีน้ำตาล ปลายทั้ง ๒ ข้างของขนขนาดใกล้เคียงกันใบประกอบแบบขนนกปลายคี่ เรียงเวียน ยาว ๑๕-๒๐ ซม. ก้านใบยาว ๑-๒ ซม. โคนก้านบวม และยุบย่นเมื่อแห้ง หูใบเรียวเล็ก ยาวประมาณ ๕ มม. ใบย่อย ๓๕-๔๑ ใบ เรียงตรงข้ามหรือเยื้องกันเล็กน้อยรูปรีถึงรูปขอบขนานกว้าง ๐.๗-๑ ซม. ยาว ๒-๓ ซม. ปลายมนหรือหยักเว้า และมักมีติ่งแหลมสั้น ๆ โคนมนและมักสอบเล็กน้อย มีขนทั้ง ๒ ด้าน ด้านบนสีเขียวด้านล่างสีขาวอมเทา เส้นแขนงใบและเส้นใบย่อยเห็นไม่ชัด หูใบย่อยเรียวแหลม ยาวประมาณ ๓ มม. ก้านใบย่อยยาวประมาณ ๒ มม.ช่อดอกแบบช่อกระจะ ออกตามซอกใบ ยาว ๔-๘ ซม. ใบประดับเรียว ยาวประมาณ ๔ มม. ดอกรูปดอกถั่วยาว ๑-๑.๕ ซม. ก้านดอกยาวประมาณ ๒ มม. กลีบเลี้ยงยาวประมาณ ๒ มม. โคนเชื่อมติดกันเป็นรูปถ้วย ปลายแยกเป็น ๕ แฉก ขนาดใกล้เคียงกัน กลีบดอก ๕ กลีบ สีแดงหรือสีแดงอมม่วงกลีบกลางรูปรี กว้างประมาณ ๕ มม. ยาวประมาณ ๑ ซม. กลีบคู่ข้างรูปขอบขนาน กว้างประมาณ ๒ มม. ยาวประมาณ ๑.๕ ซม. กลีบคู่ล่างติดกันเป็นรูปท้องเรือยาวใกล้เคียงกับกลีบคู่ข้าง เกสรเพศผู้ ๑๐ เกสร เชื่อมติด ๒ กลุ่ม กลุ่มแรกมี ๙ เกสร โคนก้านชูอับเรณู เชื่อมติดกันเป็นแผ่นโค้ง อีก ๑ เกสรแยกเป็นอิสระยาวประมาณ ๑.๕ ซม. รังไข่อยู่เหนือวงกลีบ รูปเรียวเล็กมีขน ก้านยอดเกสรเพศเมียเรียวโค้ง เกลี้ยง ยอดเกสรเพศเมียเป็นตุ่มผลแบบผลแห้งแตกสองแนว รูปคล้ายทรงกระบอก กว้าง ๒-๔ มม. ยาว ๔-๕ ซม. ส่วนที่ค่อนไปทางปลายกว้างกว่าส่วนที่ค่อนมาทางโคนเล็กน้อย มีขนสั้นทั่วไป เมล็ดเล็ก รูปทรงกลม สีน้ำตาล มี ๘-๑๑ เมล็ดครามป่าชนิดนี้มีเขตการกระจายพันธุ์ในประเทศไทยทางภาคเหนือ ภาคตะวันออกเฉียงเหนือ และภาคตะวันตกเฉียงใต้ พบตามที่โล่ง ป่าเบญจพรรณและป่าเบญจพรรณแล้ง ที่สูงจากระดับน้ำทะเล ๕๐-๑,๐๐๐ ม. ออกดอกและเป็นผลเดือนมิธุนายนถึงตุลาคม ในต่างประเทศพบที่ภูมิภาคอินโดจีน.
ผู้เขียน ดร.ชวลิต นิยมธรรม

ครามป่า ๔ Tephrosia purpurea (L.) Pers, subsp. purpurea.
ชื่อพ้อง Cracca purpurea L., Tephrosia wallichii Graham ex Fawc. et Rendle
วงศ์ Leguminosae-Papilionoideae
ชื่ออื่น ๆ จ๊าคราม, จ๊าครามดอกแดง (เหนือ)
 ไม้พุ่ม ทุกส่วนมีขนนุ่ม ใบประกอบแบบขนนกปลายคี่ เรียงเวียน ใบย่อย ๕-๒๕ ใบ เรียงตรงข้ามรูปใบหอกกลับ ช่อดอกแบบช่อกระจะ ออกที่ปลาย กิ่งหรือตรงข้ามใบ ดอกรูปดอกถั่ว สีแดงถึงสีม่วง ผลแบบผลแห้งแตกลองแนว รูปขอบขนาน เมล็ดแบนรูปสี่เหลี่ยมคางหมูถึงรูปทรงรี มี ๒-๘ เมล็ด สีน้ำตาลอ่อน แก่จัดสีดำ
 ครามป่าชนิดนี้เป็นไม้พุ่ม สูง ๓๐-๖๐ ซม. ทุกส่วนมีขนนุ่มใบประกอบแบบขนนกปลายคี่ เรียงเวียน แกนกลางยาว ๑-๑๕ ซม. ใบย่อย ๕-๒๕ ใบ เรียงตรงข้ามรูปใบหอกกลับ กว้าง ๐.๒-๑.๑ ซม. ยาว ๐.๕-๓ ซม. ปลายมนถึงเว้าตื้น โคนแหลมถึงป้าน ขอบเรียบ ด้านบนเกลี้ยง ด้านล่างมีขนนุ่ม เส้นแขนงใบข้างละ ๓-๑๓ เส้น เรียงขนานเป็นแนวเฉียงไปทางปลายใบ ก้านใบย่อยสั้นหูใบกว้าง ๐.๑-๒ มม. ยาว ๒-๙ มม.ช่อดอกแบบช่อกระจะ ออกที่ปลายกิ่งหรือตรงข้ามใบ ก้านช่อดอกยาว ๑๐-๑๕ ซม. ดอกรูปดอกถั่วสีแดงถึงสีม่วง ยาว ๔-๙ มม. ก้านดอกยาว ๒-๖ มม. กลีบเลี้ยงโคนเชื่อมติดกันเป็นรูปถ้วย ปลายแยกเป็น ๕ แฉก กลีบคอก ๔ กลีบ กลีบกลางรูปไข่กว้าง ปลายกลีบมน กว้าง ๐.๕-๑ ซม. ยาว ๔-๗ มม. กลีบคู่ข้างกว้าง ๒-๔ มม. ยาว ๓-๖ มม. กลีบคู่ล่างติดกันเป็นรูปท้องเรือ กว้าง ๒-๓ มม. ยาว๒-๔ มม. เกสรเพศผู้ ๑๐ เกสร โคนก้านชูอับเรณูติดรวมเป็นหลอด ยาว ๔-๖ มม. ปลายแยกเป็นก้านอิสระ ยาวไม่เท่ากัน ยาว ๐.๘-๓ มม. อับเรณูเล็กมาก รังไข่อยู่เหนือวงกลีบ มี ๑ ช่อง ออวุล ๕-๘ เม็ด ก้านยอด เกสรเพศเมียยาว ๒-๕ มม. ปลายบิดโค้ง ยอดเกสรเพศเมียเรียวแหลมผลแบบผลแห้งแตกสองแนว รูปขอบขนานปลายแหลม ยาวประมาณ ๔ ซม. เมล็ดแบน รูปสี่เหลี่ยมคางหมูถึงรูปทรงรี กว้าง ๒-๓ มม. ยาว ๓-๔ มม. สีนํ้าตาลอ่อน แก่จัดสีดำ มี ๒-๘ เมล็ดครามป่าชนิดนี้มีเขตการกระจายพันธุ์ในประเทศไทยทั่วทุกภาค พบตามทุ่งหญ้าไร่ร้าง ริมทาง ริมน้ำ โดยเฉพาะอย่างยิ่งพื้นที่ดินทราย ที่สูงตั้งแต่ใกล้ระดับน้ำทะเลถึงประมาณ ๑,๒๐๐ ม.ในต่างประเทศพบในเขตร้อนชื้นประโยชน์ ใช้ทำเป็นปุ๋ยพืชสด ในอินเดียใช้ทุกส่วนของพืชประกอบเป็นยาบำรุง แก้กระหาย ในออสเตรเลียมีรายงานว่าพืชนี้มีพิษต่อปศุสัตว์
ผู้เขียน นายพงษ์ศักดิ์ พลตรี

ครามหมอคาร์ Indigofera kerrii de Kort et G. Thijsse
วงศ์ Leguminosae-Papilionoideae
 ไม้พุ่ม ลำต้นมีริ้ว ใบประกอบแบบขนนกปลายคี่เรียงเวียน ใบย่อย ๗-๑๑ ใบ เรียงตรงข้ามหรือเกือบตรงข้าม รูปรีหรือรูปรีแกมรูปไข่กลับ ช่อดอกแบบช่อกระจะ ออกตามซอกใบ ดอกรูปดอกถั่วสีขาวนวล ผลแบบผลแห้งแตกลองแนว รูปคล้ายทรงกระบอก ปกคลุมด้วยขนแข็งเอน ส่วนปลาย มีจะงอยโค้งสั้น ๆ เมล็ดทรงสี่เหลี่ยม ค่อนข้างแบน
 ครามหมอคาร์เป็นไม้พุ่ม สูงได้ถึง ๑.๕ ม. ลำต้นมีริ้ว เมื่ออ่อนมีขนสั้นสีขาว เมื่อแก่เกลี้ยงใบประกอบแบบขนนกปลายคี่ เรียงเวียนแกนกลางยาว ๒-๑๐ ซม. เป็นร่องทางด้านบน ก้านใบยาว ๕-๘ มม. ทั้งแกนกลางและก้านใบมีขนสั้นสีขาว หูใบรูปสามเหลี่ยมแคบ ยาว ๑.๔-๒ มม. ใบย่อย ๗-๑๑ ใบ เรียงตรงข้ามหรือเกือบตรงข้าม รูปรีหรือรูปรีแกมรูปไข่กลับ กว้าง ๑-๑.๘ ซม. ยาว ๑.๕-๓.๕ ซม. ปลายมนกลม มีติ่งหนามยาวประมาณ ๐.๕ มม. โคนมนหรือมนกลม ขอบเรียบ แผ่นใบบางคล้ายกระดาษ มีขนสั้นสีขาวประปรายถึงหนาแน่นทั้ง ๒ ด้าน เส้นแขนงใบ ข้างละ ๕-๙ เส้น เห็นไม่ชัด ก้านใบย่อยยาว ๑-๒ มม. มีขนสั้นสีขาว หูใบย่อยยาวประมาณ ๑ มม.ช่อดอกแบบช่อกระจะ ออกตามซอกใบ ยาว ๕-๗ ซม. ก้านช่อดอกยาวได้ถึง ๑.๕ ซม. ก้านและแกนช่อมีขนสั้นสีขาว แต่ละช่อมีดอกจำนวนมาก ก้านดอก ยาว ๑.๕-๒ มม. ใบประดับรูปสามเหลี่ยมแคบ ยาว ๑-๑.๕ มม. ดอกรูปดอกถั่ว สีขาวนวล กลีบเลี้ยงโคนเชื่อมติดกันเป็นหลอดสั้น ปลายแยกเป็น ๕ แฉก ขนาดไม่เท่ากัน กลีบดอกกลีบกลางและกลีบคู่ล่างมีขนที่ด้านนอก กลีบคู่ข้างขอบมีขนครุย เกสรเพศผู้ ๑๐ เกสร ยาว ๖-๗ มม. เชื่อมติด ๒ กลุ่ม กลุ่มแรกมี ๙ เกสร โคนก้านชูอับเรญเชื่อมติดกัน ส่วนอีก ๑ เกสร แยกเป็นอิสระ รังไข่อยู่เหนือวงกลีบ รูปคล้ายทรงกระบอก ยาวประมาณ ๕ มม. มีขนมี ๑ ช่อง ออวุล ๗-๑๑ เม็ด ก้านยอดเกสรเพศเมียโค้ง ยอดเกสรเพศเมียเป็นตุ่มผลแบบผลแห้งแตกสองแนว รูปคล้ายทรงกระบอก กว้างประมาณ ๓ มม. ยาว ๓-๔ ซม. มีขนแข็งเอนส่วนปลายมีจะงอยโค้งสั้น ๆ เมล็ดทรงสี่เหลี่ยม ค่อนข้างแบนมี ๗-๑๑ เมล็ดครามหมอคาร์เป็นพรรณไม้ถิ่นเดียวของไทย มีเขตการกระจายพันธุ์ทางภาคเหนือ พบขึ้นตามทุ่งหญ้าริมแม่นํ้าปิงในเขตจังหวัดตาก ที่สูงจากระดับน้ำทะเล ๓๐๐-๕๐๐ ม. ออกดอกและเป็นผลเดือนตุลาคมถึงธันวาคม.
ผู้เขียน ดร.สมราน สุดดี

ครามหลวง Indigofera zoffingeriana Miq.
วงศ์ Leguminosae-Papilionoideae
ชื่ออื่น ๆ ครามช้าง (เหนือ); ช้าคราม (ตะวันออกเฉียงเหนือ); หน่อคอมี (กะเหรี่ยง-แม่ฮ่องสอน)
 ไม้พุ่ม กิ่งและลำต้นมีเนื้อในอ่อน ใบประกอบแบบขนนกปลายคี่ เรียงเวียน ใบย่อย ๑๑-๒๓ ใบ เรียงตรงข้าม รูปรี รูปขอบขนานแกมรูปรี หรือรูปขอบขนานแกมรูปไข่ถึงรูปใบหอก ช่อดอกแบบช่อ กระจะ ออกตามซอกใบ ดอกรูปดอกถั่ว สีชมพูถึงแดง ผลแบบผลแห้งแตกลองแนว รูปขอบขนานตรงหรือโค้ง เมล็ดเล็ก รูปทรงกลม สีน้ำตาล
 ครามหลวงเป็นไม้พุ่ม สูง ๒-๕ ม. กิ่งและลำต้นมีเนื้อในอ่อน กิ่งอ่อน ใบอ่อน และทุกส่วนของช่อดอกมีขนสั้นรูปตัวที (T) สีเทา ปลายทั้ง ๒ ข้างของขนขนาดใกล้เคียงกันใบประกอบแบบขนนกปลายคี่ เรียงเวียนยาว ๑๕-๒๕ ซม. ก้านใบยาว ๑.๕-๒.๕ ซม. โคนก้านบวมและยุบย่นเมื่อแห้ง หูใบเรียวเล็ก ยาวประมาณ ๕ มม. ใบย่อย ๑๑-๒๓ ใบ เรียงตรงข้าม รูปรี รูปขอบขนานแกมรูปรีหรือรูปขอบขนานแกมรูปไข่ถึงรูปใบหอก กว้าง ๑-๒.๕ ซม. ยาว ๓.๕-๘.๕ ซม. ปลายมนหรือแหลมปลายสุดเป็นติ่งแหลม โคนมนหรือสอบเล็กน้อยขอบเรียบ ด้านบนสีเขียว ด้านล่างสีขาวอมเทาเส้นแขนงใบและเส้นใบย่อยเห็นไม่ชัด ก้านใบย่อยยาวประมาณ ๒ มม. หูใบย่อยเรียวแหลม ยาวประมาณ ๒ มม.ช่อดอกแบบช่อกระจะ ออกตามซอกใบ ยาว ๘-๑๐ ซม. ใบประดับเรียวยาว ๒-๓ มม. ดอกรูปดอกถั่วยาวประมาณ ๑ ซม. ล้านดอกยาว ๓-๕ มม. กลีบเลี้ยงยาวประมาณ ๒ มม. โคนเชื่อมติดกันเป็นรูปถ้วย ปลายแยกเป็น ๕ แฉก ขนาดใกล้เคียงกัน กลีบดอก ๕ กลีบ สีชมพูถึงแดง กลีบกลางรูปไข่ กว้างประมาณ ๘ มม. ยาวประมาณ ๙ มม. กลีบคู่ข้างรูปขอบขนาน กว้างประมาณ ๒ มม. ยาวประมาณ ๑ ซม. กลีบคู่ล่างเชื่อมติดกันเป็นรูปท้องเรือ ยาวใกล้เคียงกับกลีบคู่ข้าง เกสรเพศผู้ ๑๐ เกสร เชื่อมติด ๒ กลุ่ม กลุ่มแรกมี ๙ เกสร โคนก้านชูอับเรณูเชื่อมติดกันอีก ๑ เกสร แยกเป็นอิสระ ยาวประมาณ ๑ ซม. รังไข่อยู่เหนือวงกลีบ รูปเรียวเล็กมีขนมี ๑ ช่อง ออวุล ๑๖-๒๐ เม็ด ก้านยอดเกสร เพศเมียเรียวโค้ง เกลี้ยง ยอดเกสรเพศเมียเป็นลุ่มผลแบบผลแห้งแตกสองแนว รูปขอบขนานตรงหรือโค้ง กว้าง ๒-๔ มม. ยาว ๓-๔ ซม. มีขนสั้นทั่วไปเมล็ดเล็ก รูปทรงกลม สีนํ้าตาล มี ๑๖-๒๐ เมล็ดครามหลวงมีเขตการกระจายพันธุ์ในประเทศไทย ทางภาคเหนือ ภาคตะวันออกเฉียงเหนือ ภาคตะวันออกและภาคตะวันตกเฉียงใต้ พบตามที่โล่ง ทุ่งหญ้า และป่าเบญจพรรณ ที่สูงตั้งแต่ใกล้ระดับนํ้าทะเลถึงประมาณ ๘๔๐ ม. ออกดอกและเป็นผลเดือนมกราคมถึงมิถุนายน ในต่างประเทศพบที่จีนตอนใต้ ภูมิภาคอินโดจีน และภูมิภาคมาเลเซีย.
ผู้เขียน ดร.ชวลิต นิยมธรรม

ครามใหญ่ Indigofera suffruticosa Mill, subsp. suffruticosa
วงศ์ Leguminosae-Papilionoideae
ชื่ออื่น ๆ ครามเถื่อน, ครามป่า, ครามผี (เหนือ); นะฆอ (กะเหรี่ยง-เชียงใหม่)
 ไม้พุ่ม กิ่งและลำต้นมีเนึ้อในอ่อน ใบประกอบแบบขนนกปลายคี่ เรียงเวียน ใบย่อย ๗-๑๕ ใบ เรียงตรงข้าม รูปรีถึงรูปขอบขนานแกมรูปไข่กลับ ช่อดอกแบบช่อกระจะ ออกตามซอกใบ ดอกรูปดอกถั่ว สีชมพูถึงแดง ผลแบบผลแห้งแตกสองแนวรูปขอบขนานโต้ง เมล็ดเล็ก รูปทรงกลม สีน้ำตาล
 ครามใหญ่เป็นไม้พุ่ม สูง ๐.๕-๒.๕ ม. กิ่งและลำต้นมีเนื้อในอ่อน กิ่งอ่อน ใบ และทุกส่วนของช่อดอกมีขนสั้นรูปตัวที (T) สีเทา ปลายทั้ง ๒ ข้างของขนขนาดใกล้เคียงกันใบประกอบแบบขนนกปลายคี่ เรียงเวียน ยาว ๑๐-๒๕ ซม. ก้านใบยาว ๑.๕-๒.๕ ซม. โคนก้านบวมและยุบย่นเมื่อแห้ง หูใบเรียว ยาว ๓-๖ มม. ใบย่อย ๗-๑๕ ใบ เรียงตรงข้าม รูปรีถึงรูปขอบขนานแกมรูปไข่กลับ กว้าง ๐.๕-๑.๕ ซม. ยาว ๑-๔ ซม. ปลายแหลมหรือมน ปลายสุดเป็นติ่งแหลม โคนสอบ ขอบเรียบด้านบนสีเขียวและมีขนน้อยกว่าด้านล่างซึ่งมีสีเขียวอมเทา เส้นแขนงใบและเส้นใบย่อยเห็นไม่ชัด ก้านใบย่อยยาวประมาณ ๒ มม. ทุใบย่อยเรียวแหลม ยาวประมาณ ๒ มม.ช่อดอกแบบช่อกระจะ ออกตามซอกใบ ยาว ๒-๕ ซม. ใบประดับรูปสามเหลี่ยม เรียว ยาวประมาณ ๒ มม. ดอกรูปดอกถั่ว ยาวประมาณ ๕ มม. ก้านดอกสั้นมาก กลีบเลี้ยงยาวประมาณ ๒ มม. โคนเชื่อมติดกันเป็นรูปถ้วย ปลายแยกเป็น ๕ แฉก ขนาดใกล้เคียงกันกลีบดอก ๕ กลีบ สีชมพูถึงแดง กลีบกลางรูปโล่หรือรูปไข่กลับ กว้างประมาณ ๓ มม. ยาวประมาณ ๕ มม. กลีบคู่ข้างรูปขอบขนานกว้างประมาณ ๒ มม. ยาวประมาณ ๕ มม. กลีบคู่ล่างติดกันเป็นรูปท้องเรือยาวใกล้เคียงกับกลีบคู่ข้าง เกสรเพศผู้ ๑๐ เกสร เชื่อมติด ๒ กลุ่ม กลุ่มแรกมี ๙ เกสร โคนก้านชูอับเรณูเชื่อมติดกันอีก ๑ เกสร แยกเป็นอิสระ ยาวประมาณ ๕ มม. รังไข่อยู่เหนือวงกลีบ รูปเรียวเล็ก มีขน มี ๑ ช่อง ออวุล ๔-๖ เม็ด ก้านยอดเกสรเพศเมียเรียวโค้ง เกลี้ยง ยอดเกสรเพศเมียเป็นตุ่มผลแบบผลแห้งแตกสองแนว รูปขอบขนานโค้งกว้าง ๒-๔ มม. ยาว ๒-๓ ซม. มีขนประปราย เมล็ดเล็กรูปทรงกลม สีนํ้าตาล มี ๔-๖ เมล็ดครามใหญ่เป็นพรรณใม้ต่างประเทศ มีถิ่นกำเนิดในทวีปอเมริกาเขตร้อน นำเข้ามาปลูกในประเทศไทยและกระจายพันธุ์ไปทั่วทุกภาค พบตามที่โล่ง เช่น ชายถนนทุ่งหญ้า และชายทะเล ที่สูงตั้งแต่ใกล้ระดับน้ำทะเล ถึงประมาณ ๑,๘๐๐ ม. ออกดอกและเป็นผลเดือนกันยายนถึงตุลาคม.
ผู้เขียน ดร.ชวลิต นิยมธรรม

ครำ Glochidion obscurum (Roxb. ex Wind.) Blume
ชื่อพ้อง Phyllanthus obscurus Roxb. ex Wind.
วงศ์ Euphorbiaceae
ชื่ออื่น ๆ มรัว, รวด (ใต้)
 ไม้พุ่มหรือไม้ต้นขนาดเล็ก เปลือกสีเทาถึงสีน้ำตาล แตกล่อนเป็นแผ่น ใบเดี่ยวเรียงสลับระนาบเดียว รูปขอบขนาน รูปรี หรือรูปใบหอก ดอกแยกเพศร่วมช่อ ช่อดอกแบบช่อกระจะ ออกเป็นกระจุกตามซอกใบ ดอกสีเขียวอ่อน ผลแบบผลแห้งแตกรูปค่อนข้างกลม เมล็ดรูปครึ่งวงกลม สีแดง
 ครำเป็นไม้พุ่มหรือไม้ต้น สูงได้ถึง ๕ ม. เปลือกหยาบ สีเทาถึงสีน้ำตาล แตกล่อนเป็นแผ่น กิ่งเรียวเล็กกิ่งอ่อนมีขนใบเดี่ยว เรียงสลับระนาบเดียว รูปขอบขนาน รูปรีหรือรูปใบหอก กว้าง ๑๒-๒.๔ ซม. ยาว ๒.๔-๖.๔ ซม. ปลายมนหรือแหลม มีติ่งหนาม โคนมนหรือแหลมและเบี้ยว ขอบเรียบ เส้นแขนงใบข้างละ ๑๐-๑๑ เส้น มีขน ก้านใบยาว ๒.๕-๓.๕ มม. หูใบรูปสามเหลี่ยม กว้างประมาณ ๑.๕ มม. ยาวประมาณ ๑.๒ มม. ร่วงง่ายดอกแยกเพศร่วมช่อ ช่อดอกแบบช่อกระจะออกเป็นกระจุกตามซอกใบ แต่ละช่อมีดอกประมาณ ๓ ดอก เป็นดอกเพศผู้ ๒ ดอก ดอกเพศเมีย ๑ ดอก กลีบเลี้ยง ๖ กลีบ ไม่มีกลีบดอก ดอกเพศผู้มีเส้นผ่านศูนย์กลางประมาณ ๔ มม. ก้านดอกยาวได้ถึง ๗.๒ มม. กลีบเลี้ยงสีเขียวอ่อน แข็ง รูปรีถึงรูปไข่กลับ ขนาดไม่เท่ากัน กลีบนอกสุดกว้าง ๑.๑-๑.๓ มม. ยาว ๒.๓-๒.๕ มม. กลีบในสุดกว้าง ๐.๖-๐.๙ มม. ยาว ๒-๒.๓ มม. เกสรเพศผู้ ๔-๕ เกสร ใคนก้านชูอับเรญูเชื่อมติดกันประมาณ ๑ มม. อับเรญรูปแถบยาวประมาณ ๐.๖ มม. สีเขียวอ่อน ปลายแกนอับเรญูมีรยางค์แหลม ยาวประมาณ ๐.๒ มม. ดอกเพศเมีย มีเส้นผ่านศูนย์กลาง ๓.๕-๔ มม. ก้านดอกยาวประมาณ ๑ มม. เมื่อเป็นผลยาวได้ถึง ๒ ซม. กลีบเลี้ยงรูปสามเหลี่ยม สีเขียวอ่อน ขนาดไม่เท่ากัน กลีบนอกสุดกว้างประมาณ ๑ มม. ยาวประมาณ ๑.๓ มม. กลีบในสุดกว้างประมาณ ๐.๖ มม. ยาวประมาณ ๑.๕ มม. รังไข่อยู่เหนือวงกลีบมี ๖ ช่อง แต่ละช่องมีออวุล ๒ เม็ด ก้านยอดเกสรเพศเมียสั้น ยอดเกสรเพศเมียรูปกรวย ยาว ๑.๒-๒ มม. ปลายแหลม และมีรอยหยักผลแบบผลแห้งแตก รูปค่อนข้างกลม กว้าง ๑-๑๒ ซม. ยาว ๑.๒-๑.๔ ซม.ไม่เป็นพู สีเขียวอมเหลือง ผนังหนา เมล็ดรูปครึ่งวงกลม กว้างประมาณ ๔ มม. ยาวประมาณ ๔ มม. สีแดงครำมีเขตการกระจายพันธุ์ในประเทศไทยทางภาคตะวันตกเฉียงใต้และภาคใต้พบขึ้นตามป่าโปร่ง ใกล้ลำธาร ที่สูงตั้งแต่ใกล้ระดับนํ้าทะเลถึงประมาณ ๑,๕๐๐ ม. ในต่างประเทศพบที่ภูมิภาคอินโดจีนและภูมิภาคมาเลเซีย ยกเว้นประเทศฟิลิปปินส์.
ผู้เขียน นางลีนา ผู้พัฒนพงศ์

คริสต์มาส Euphorbia pulcherrima Wind, ex Klotzsch
ชือพ้อง Poinsettia pulcherrima (Willd. ex Klotzsch) Graham
วงศ์ Euphorbiaceae
ชื่ออื่น ๆ บานใบ (เหนือ); โพผัน, สองฤดู (กรุงเทพฯ)
ชื่อสามัญ Poinsettia
 ไม้พุ่ม ทุกส่วนมียางสีขาว ใบเดี่ยว เรียงเวียนรูปไข่แกมรูปรี ดอกแยกเพศร่วมช่อ ช่อดอกแบบช่อรูปถ้วย ออกเป็นกลุ่มที่ยอดคล้ายช่อซี่ร่ม ใบประดับคล้ายใบ สีแดง ดอกเพศผู้มีจำนวนมาก แต่ดอกเพศเมียมี ๑ ดอก ผลไม่พบ
 คริสต์มาสเป็นไม้พุ่ม สูงได้ถึง ๓ ม. มีขนสีน้ำตาลอ่อน ทุกส่วนมียางสีขาว มีรากสะสมอาหารเปลือกเรียบ สีนํ้าตาลอ่อน กิ่งอ่อนกลวงใบเดี่ยว เรียงเวียน รูปไข่แกมรูปรี กว้าง ๖-๙ ซม. ยาว ๑๒-๑๗ ซม. ปลายเรียวแหลม โคนมน แล้วเรียวแหลม ขอบใบจากโคนใบถึงกึ่งกลางใบเรียบ ยกเว้นกึ่งกลางใบถึงปลายใบมีหยักห่าง ๆ ๒-๓ หยัก เส้นแขนงใบข้างละ ๑๖-๑๗ เส้น ก้านใบยาว ๕-๗ ซม. หูใบเป็นเกล็ดเล็ก ๆ ร่วงง่ายดอกแยกเพศร่วมช่อ ช่อดอกแบบช่อรูปถ้วยออกเป็นกลุ่มที่ยอดคล้ายช่อซี่ร่ม ใบประดับคล้ายใบแต่เล็กกว่า สีเขียว เส้นกลางใบสีแดงหรือสีแดงล้วนมีจำนวนมาก ก้านช่อยาว ๔-๕ มม. ริ้วใบประดับ ยาวประมาณ ๕ มม. ขอบด้านบนมีต่อมสีเหลือง ๑ ต่อม กว้างประมาณ ๕ มม. ดอกเพศผู้มีจำนวนมาก มีก้านดอกยาวประมาณ ๓ มม. ไม่มีกลีบเลี้ยงและกลีบดอก แต่ละดอกมีเกสรเพศผู้ ๑ เกสร ดอกเพศเมียมี ๑ ดอก ก้านดอกยาวประมาณ ๓ มม. กลีบเลี้ยงเป็น ๓ หยักเล็ก ๆ ไม่มีกลีบดอกและจานฐานดอกรังไข่อยู่เหนือวงกลีบ มี (๒-)๓ ช่อง แต่ละช่องมีออวุล ๑ เม็ด ก้านยอดเกสรเพศเมียยาว ๑-๕ มม. ยอดเกสร เพศเมีย ๓ ยอด แต่ละยอดแยกเป็น ๒ แฉกผลยังไม่พบคริสต์มาสเป็นพรรณไม้ต่างประเทศ มีถิ่นกำเนิดที่เม็กซิโก นำเข้ามาปลูกเป็นไม้ประดับ พบขึ้นในที่สูงตั้งแต่ใกล้ระดับนํ้าทะเลถึงประมาณ ๑,๐๐๐ ม. ออกดอกเดือนตุลาคมถึงกุมภาพันธ์ ปัจจุบันมีการปลูกทั่วไปในเขตร้อน และเขตกึ่งร้อนทั่วโลกประโยชน์ นิยมปลูกเป็นไม้ประดับ ใบอ่อนชาวชวากินเป็นผัก.
ผู้เขียน นางลีนา ผู้พัฒนพงศ์

คริสต์มาสหนู Euphorbia leucocephala Lotsy
วงศ์ Euphorbiaceae
ชื่ออื่น ๆ คริสต์มาสขาว, สลัดไดประดับขาว (กลาง)
ชื่อสามัญ Little Christmas flower, Snow flake, Snows of Kilimanjaro, White laced Euphorbia
 ไม้พุ่ม แตกกิ่งก้านสาขามาก มียางสีขาว ใบเดี่ยวเรียงตรงข้าม รูปรีหรือรูปใบหอก ดอกแยกเพศร่วมต้น ช่อดอกแบบช่อกระจุกซ้อนคล้ายรูปถ้วย มีใบประดับสีขาวคล้ายกลีบดอก ช่อรูปถ้วยมีต่อม ๕ ต่อม ดอกลดรูปไม่มีกลีบเลี้ยง กลีบดอก และจานฐานดอก ผลแบบผลแยกแล้วแตก ก้านสั้นมาก เมล็ดรูปทรงรีแกมทรงรูปไข่ สีออกเทา มี ๒-๓ เมล็ด มีปุ่ม
 คริสต์มาสหนูเป็นไม้พุ่ม สูงได้ถึง ๒ ม. มีเหง้าแข็ง ไม่มีหนาม แตกกิ่งก้านสาขามาก มีขนสีออกนํ้าตาลอ่อน มียางสีขาวใบเดี่ยว เรียงตรงข้าม รูปรีหรือรูปใบหอก กว้าง ๕-๗ มม. ยาว ๒.๒-๒.๕ ซม. ปลายแหลม โคนรูปลิ่มขอบเรียบ แผ่นใบบางคล้ายกระดาษ เส้นกลางใบเห็นชัดเจน เส้นแขนงใบเห็นไม่ชัด ก้านใบยาว ๐.๗-๒ ซม. หูใบเล็ก รูปสามเหลี่ยม ยาวประมาณ ๐.๓ มม.ดอกแยกเพศร่วมต้น ช่อดอกแบบช่อกระจุกซ้อนคล้ายรูปถ้วย กว้างประมาณ ๒ มม. ยาวประมาณ ๗ มม. ใบประดับสีขาว คล้ายกลีบดอก รูปใบหอกกลับ ส่วนกว้างสุด ๔-๗ มม. ยาวประมาณ ๑ ซม. ช่อรูปถ้วยมีต่อม ๕ ต่อม กว้างประมาณ ๑ มม. สูงประมาณ ๐.๓ มม. มีรยางค์คล้ายกลีบดอก กว้างประมาณ ๑ มม. ยาวประมาณ ๒ มม. ดอกลดรูปไม่มีกลีบเลี้ยง กลีบดอกและจานฐานดอก ดอกเพศผู้อยู่ตรงด้านข้าง เป็นช่อกระจุกด้านเดียวอยู่ชิดกันแน่น มีเกสรเพศผู้ ๑ เกสร อับเรณูติดที่ฐาน ดอกเพศเมียอยู่ที่ปลาย มีก้านดอก รังไข่อยู่เหนือวงกลีบ มี ๒-๓ ช่อง แต่ละช่องมีออวุล ๑ เม็ด ผนังรังไข่เรียบ ยอดเกสรเพศเมียปลายแยกเป็น ๒ แฉกผลแบบผลแยกแล้วแตก กว้างประมาณ ๕ มม. ยาวประมาณ ๗ มม. อาจเห็นเป็นร่องตามยาว เกลี้ยงก้านสั้นมาก ยาวประมาณ ๑ มม. เมล็ด ๒-๓ เมล็ด รูปทรงรีแกมทรงรูปไข่ สีออกเทา มีปุ่มทั่วไป ไม่มีจุกขั้วคริสต์มาสหนูเป็นพรรณไม้ต่างประเทศ มีถิ่นกำเนิดในอเมริกากลาง นำเข้ามาปลูกเป็นไม้ประดับมีใบประดับเด่นสีขาว และมีการปลูกกระจายทั่วไป.
ผู้เขียน ดร.ก่องกานดา ชยามฤต

ครืน Aporosa frutescens Blume
ชื่อพ้อง Leiocarpus fruticosus Blume
วงศ์ Euphorbiaceae
ชื่ออื่น ๆ ไม้พลอง, ล้มเม่า (ใต้)
 ไม้พุ่มหรือไม้ต้น กิ่งอ่อนมีขนหยาบแข็ง ใบเดี่ยวเรียงสลับ รูปไข่หรือรูปรี มีต่อมคล้ายจานที่ขอบใบดอกแยกเพศร่วมต้นต่างช่อ ช่อดอกแบบช่อเชิงลด ออกเป็นกระจุกตามซอกใบ ไม่มีกลีบดอกและจานฐานดอก ผลแบบผลมีเนื้อหนึ่งถึงหลายเมล็ดรูปทรงกลมปลายบุ๋ม เมล็ดมีสามมุม มีเยื่อหุ้มบาง ๆ นุ่มและฉํ่าน้ำ เมื่ออ่อนสีเหลืองแล้วเปลี่ยนเป็นสีแดงหรือสีม่วงเข้ม
 ครืนเป็นไม้พุ่มหรือไม้ต้น สูงได้ถึง ๒๗ ม. กิ่งอ่อนมีขนหยาบแข็งใบเดี่ยว เรียงสลับ รูปไข่หรือรูปรี กว้าง ๑.๕-๗.๕ ซม. ยาว ๖.๕-๒๐ ซม. ปลายเรียวแหลมหรือเป็นติ่งแหลมโคนสอบแคบหรือสอบเรียว ขอบค่อนข้างเป็นคลื่นหรือหยักมนถี่ มีต่อมคล้ายจานที่ขอบใบ แผ่นใบบางคล้ายกระดาษ เมื่อแห้งสีเขียวอมเทาหรือสีเขียวอมเหลืองมีขนสากแข็งบนเส้นกลางใบและเส้นใบ ด้านล่างมีขนนุ่มประปราย เส้นแขนงใบข้างละ ๘-๑๐ เส้น เห็นชัดทั้ง ๒ ด้าน ปลายเส้นเชื่อมติดกันใกล้ขอบใบ ก้านใบยาว ๔-๑๔ มม. โคนก้านป่อง หูใบรูปไข่ กว้าง ๑.๕-๒ มม. ยาว ๕-๗ มม. ร่วงช้าดอกแยกเพศร่วมต้นต่างช่อ ช่อดอกแบบช่อเชิงลดออกเป็นกระจุกตามซอกใบ กลีบเลี้ยง ๓-๖ กลีบ เรียงซ้อนเหลื่อมกัน ไม่มีกลีบดอกและจานฐานดอก ช่อดอกเพศผู้ ๑-๔ ช่อ อยู่ด้วยกัน กว้าง ๒-๓.๕ มม. ยาว ๐.๕-๒.๒ ซม. มีขนประปราย ก้านช่อดอกยาวประมาณ ๑ มม. ใบประดับรูปสามเหลี่ยม ยาวไม่เกิน ๑ มม. มีดอกอยู่เป็นกลุ่ม ๗-๘ ดอก กลุ่มที่โคนช่อห่างกัน ๐.๔-๑ มม. ส่วนกลุ่มที่ปลายช่อดอกค่อนข้างแน่น เห็นเป็นรูปทรงกระบอก ดอกเพศผู้เส้นผ่านศูนย์กลางประมาณ ๐.๕ มม. ไม่มีก้านดอก กลีบเลี้ยงมี (๓-)๔ กลีบ รูปไข่กลับ ยาวประมาณ ๐.๓ มม. เกสรเพศผู้ ๒ หรือ ๓ เกสร ติดบนกลีบเลี้ยง ก้านชูอับเรณูโผล่พ้นดอก อับเรณูมี ๒ พู ยาวไม่เกิน ๐.๒ มม. ช่อดอกเพศเมียมี ๑-๓ ช่อ อยู่ด้วยกันช่อยาว ๒-๗ มม. มีขนนุ่มประปราย แต่ละช่อมีดอกเดี่ยวอยู่ที่ปลายช่อ ใบประดับรูปสามเหลี่ยม ยาวไม่เกิน ๑ มม. ดอกเพศเมียยาว ๑.๕-๓ มม. ก้านดอกยาวประมาณ ๒ มม. กลีบเลี้ยง ๕(-๖) กลีบ รูปไข่โค้งพับลง ยาวประมาณ ๑.๕ มม. รังไข่อยู่เหนือวงกลีบมีขนประปรายหรือเกือบเกลี้ยง มี ๓ ช่อง แต่ละช่องมีออวุล ๒ เม็ด ไม่มีก้านยอดเกสรเพศเมีย ยอดเกสรเพศเมียยาวประมาณ ๑ มม. แยกเป็นแฉกตื้นผลแบบผลมีเนื้อหนึ่งถึงหลายเมล็ด รูปทรงกลมปลายปุ่ม กว้างและยาว ๐.๙-๑.๕ ซม. มียอดเกสรเพศเมียติดทน ไม่มีก้านผล แกนผลและผนังกั้นไม่มีขน เมล็ดมีสามมุม กว้าง ๖-๙ มม. ยาว ๐.๘-๑.๑ ซม. หนา ๓-๕ มม. มีเยื่อหุ้มบาง ๆ นุ่มและฉํ่าน้ำ เมื่ออ่อนสีเหลืองแล้วเปลี่ยนเป็นสีแดงหรือสีม่วงเข้ม เมื่อแก่สีเหลืองอ่อนหรือสีเหลืองอมน้ำตาลครืนมีเขตการกระจายพันธุ์ในประเทศไทย ทางภาคตะวันออกเฉียงใต้และภาคใต้ พบตามชายป่าดั้งเดิมหรือป่ารุ่น ตามไหล่เขา ริมฝั่งน้ำ ที่สูงตั้งแต่ใกล้ระคับน้ำทะเลถึงประมาณ ๑,๕๐๐ ม. ในต่างประเทศพบที่ภูมิภาคมาเลเซียและหมู่เกาะโมลุกกะ.
ผู้เขียน ดร.ก่องกานดา ชยามฤต

ครุฑทะเล Coccoloba uvifera (L.) L.
ชื่อพ้อง Polygonum uviferum L., Guaiabara uvifera (L.) House
วงศ์ Polygonaceae
ชื่ออื่น ๆ หูกวางทะเล, องุ่นทะเล (ทั่วไป)
ชื่อสามัญ Sea grape, Seaside grape
 ไม้พุ่มหรือไม้ต้นขนาดเล็ก ใบเดี่ยว เรียงเวียนรูปค่อนข้างกลมหรือรูปไข่กลับ หูใบเขีอมติตกันคล้ายปลอกโอบข้อ ดอกแยกเพศต่างต้น ช่อดอกแบบ ช่อกระจะ ออกที่ยอดหรือตามซอกใบใกล้ปลายกิ่งดอกสีเหลืองอมเขียว ผลแบบผลแห้งเมล็ดล่อนมีฐานดอกที่เจริญขยายใหญ่หุ้มผล รูปค่อนข้างรีรูปไข่กลับ หรือรูปค่อนข้างกลม สีเขียวเมล็ด ๑ เมล็ด
 ครุฑทะเลเป็นไม้พุ่มหรือไม้ต้นขนาดเล็ก สูง ๓-๑๕ ม. กิ่งอ่อนมีขนและหลุดร่วงเมื่อแก่ เปลือกสีน้ำตาลอมเทา เนื้อไม้สีน้ำตาลใบเดี่ยว เรียงเวียน รูปค่อนข้างกลมหรือรูปไข่กลับ กว้าง ๖-๒๗ ซม. ยาว ๖-๒๐ ซม. ปลายมนตัดหรือเว้า มีติ่งแหลม โคนมนหรือเว้ารูปหัวใจ ขอบเรียบหรือเป็นคลื่น แผ่นใบหนามาก ด้านบนสีเขียวอมเทา เส้นแขนงใบข้างละ ๓-๖ เส้น เส้นกลางใบสีเขียวแกมแดง ก้านใบยาว ๐.๗-๒.๕ ซม. หูใบเชื่อมติดกันคล้าย ปลอกโอบข้อ ยาว ๓-๘ มม. สีน้ำตาลแดงดอกแยกเพศต่างต้น อาจมีดอกสมบูรณ์เพศบ้าง ช่อดอกแบบช่อกระจะ มักมี ๑-๒ ช่อ ออกที่ยอดหรือตามซอกใบใกล้ปลายกิ่ง ทั้งช่อยาว ๑๕-๓๐ ซม. ก้านช่อยาว ๑-๕ ซม. ตามแกนช่อมีดอกอยู่เป็นกลุ่ม กลุ่มละ ๒-๗ ดอก ใบประดับรูปไข่ กว้างประมาณ ๒ มม. ยาว ๐.๑-๑.๕ ซม. ใบประดับย่อยคล้ายปลอก ยาวประมาณ ๑ มม. ก้านดอกยาว ๑-๓ มม. ฐานดอกรูปกรวย ยาว ๒-๓ มม.กลีบรวม ๕ กลีบ รูปรีถึงรูปกลม กว้าง ๒-๔ มม. ยาว ๒-๓ มม. สีเหลืองอมเขียว ดอกเพศผู้มีเกสรเพศผู้ ๘ เกสร ก้านชูอับเรณูสีขาวถึงขาวแกมชมพู ขนาดไม่เท่ากัน ยาว ๒-๔ มม. อับเรณูรูปเกือบกลมสีเหลืองอ่อน มี ๒ ช่อง แตกตามยาว ดอกเพศเมียมีรังไข่กึ่งใต้วงกลีบ มี ๑ ช่อง ออวุล ๑ เม็ด ก้านยอดเกสรเพศเมีย ๓ ก้าน ยอดเกสรเพศเมียเป็นตุ่มผลแบบผลแห้งเมล็ดล่อน มีฐานดอกที่เจริญขยายใหญ่หุ้มผล รูปค่อนข้างรี รูปไข่กลับ หรือรูปค่อนข้างกลม กว้าง ๐.๘-๑ ซม. ยาว ๑.๒-๒ ซม. ปลายมนและมีกลีบรวมติดทน สีเขียว สุกเปลือกนอกสีม่วงอมเขียวเปลือกในแข็ง สีดำคลํ้ามี ๑ เมล็ดครุฑทะเลเป็นพรรณไม้ต่างประเทศ มีถิ่นกำเนิดในบราซิล นำเข้ามาปลูกเป็นไม้ประดับสวน ทนเค็มและทนอากาศร้อนได้ดี มีการแพร่กระจายกว้างขวางในเขตร้อนในประเทศไทยพบตามชายหาด หรือปลูกเป็นไม้ประดับสวนตามพื้นที่ราบระดับตํ่าประโยชน์ ผลกินได้ รสเปรี้ยวอมหวาน ใช้ทำไวน์แก่นใช้ทำเครื่องเรือน เปลือกให้แทนนิน ใช้ทำสีได้.
ผู้เขียน นางจารีย์ บันสิทธิ์

ครูมวย Anisochilus harmandii Doan ex Suddee et A. J. Paton
วงศ์ Labiatae (Lamiaceae ย้ายมาจาก Verbenaceae)
 ไม้ล้มลุกหลายปีหรือไม้พุ่มขนาดเล็ก ลำต้นและกิ่งเป็นสี่เหลี่ยม ใบเดี่ยว เรียงตรงข้ามสลับตั้งฉาก ด้านล่างมีต่อมสีเหลืองหรือสีแดงประปราย ช่อดอกคล้ายช่อเชิงลดเชิงประกอบ ออกที่ปลายยอด ดอกสีขาวหรือสีม่วงอ่อน ผลคล้ายผลแยกเป็นผลย่อยเปลือกแข็งเมล็ดเดียว ๔ ผล ทรงรูปไข่ สีนํ้าตาลเข้มหรือสีดำ เยื่อหุ้มเมล็ดเป็นเมือกเล็กน้อยเมื่อแช่น้ำ
 ครูมวยเป็นไม้ล้มลุกหลายปีหรือไม้พุ่มขนาดเล็ก สูงได้ถึง ๑.๕ ม. ลำต้นและกิ่งเป็นสี่เหลี่ยม เมื่ออ่อนมีขนสั้นสีเทา เมื่อแก่เกลี้ยงใบเดี่ยว เรียงตรงข้ามสลับตั้งฉาก บางครั้งดูคล้ายเรียงเป็นวงรอบเนื่องจากมีใบ และยอดอ่อนแตก ตามซอกใบจำนวนมาก ใบรูปใบหอก กว้าง ๐.๕-๒.๕ ซม. ยาว ๑.๕-๙ ซม. ปลายแหลม โคนรูปลิ่มหรือสอบเรียวขอบจักฟันเสื่อยห่างหรือเรียบ แผ่นใบบางคล้ายกระดาษ ด้านบนมีขนสากถึงขนสั้นหนานุ่ม ด้านล่างมีขนสั้นนุ่มหนาแน่น และมีต่อมสีเหลืองหรือสีแดงประปราย เส้นแขนงใบข้างละ ๓-๖ เส้น เห็นชัดเจนทางด้านล่าง ก้านใบสั้นมากหรืออาจยาวได้ถึง ๑ ซม. มีขน หรือไร้ก้านช่อดอกคล้ายช่อเชิงลดเชิงประกอบ ออกที่ปลายยอด ช่อตั้ง ช่อดอกย่อยรูปคล้ายทรงกระบอกออกเป็นคู่สลับตั้งฉาก มีดอกจำนวนมากเรียงเป็นวงรอบและชิดกันแน่นจนดูคล้ายช่อเชิงลด กว้าง ๑-๑.๒ ซม. ยาว ๑-๗.๕ ซม. ช่อดอกย่อยช่อกลางซึ่งอยู่ปลายสุดจะยาวที่สุด ก้านช่อดอกยาวได้ถึง ๑๕ ซม. ก้านช่อดอกย่อยยาวได้ถึง ๙ ซม. ทั้งก้านช่อดอกและก้านช่อดอกย่อยมีขนสั้นนุ่มสีเทาหรือสีนํ้าตาล ดอกสีขาวหรือสีม่วงอ่อน ใบประดับรูปไข่ถึงรูปใบหอกกว้างได้ถึง ๓ มม. ยาวได้ถึง ๕ มม. มักเรียงเป็น ๔ แถวตั้งฉากกัน เห็นชัดที่ปลายช่อ ร่วงง่าย ด้านนอกมีขนสั้นนุ่ม ด้านในเกลี้ยงหรือมีขนสั้นนุ่ม กลีบเลี้ยงยาว ๑.๕-๒ มม. โคนเชื่อมติดกันเป็นหลอด โคนหลอดด้านหน้าพองออกเล็กน้อย ปลายแยกเป็น ๒ ซีก ซีกบนมี ๑ แฉก ขนาดใหญ่สุด รูปขอบขนานหรือรูปรีแกมรูปขอบขนานปลายมนกลม งุ้มเข้า ซีกล่างมี ๔ แฉก ขนาดเท่ากันปลายมนหรือมนกลม มักแผ่กางออก ด้านในเกลี้ยง ด้านนอกมีขนอุยหนาแน่น กลีบดอกรูปปากเปิด ยาว ๐.๘-๑ ซม. หลอดกลีบดอกรูปกรวย ด้านนอกมีขนอุยและมีต่อมไร้ก้าน ด้านในเกลี้ยง ปลายแยกเป็น ๒ ซีก ซีกบนมี ๔ แฉก รูปค่อนข้างกลม ขนาดเท่ากัน ด้านนอกมีขนอุย ซีกล่างมี ๑ แฉก รูปขอบขนานหรือรูปขอบขนานแกมรูปไข่กลับ เป็นแอ่งเล็กน้อย ด้านนอกตรงกลางมีขนอุย บริเวณขอบกลีบเกลี้ยง เกสรเพศผู้มี ๒ คู่ ยาวไม่เท่ากัน อับเรณูรูปไต จานฐานดอกด้านหน้าใหญ่ กว่าด้านอื่นรังไข่อยู่เหนือวงกลีบ เกลี้ยง มี ๔ พู แต่ละ พูมีออวุล ๑ เม็ด ยอดเกสรเพศเมียแยกเป็น ๒ แฉกสั้นผลคล้ายผลแยกเป็นผลย่อยเปลือกแข็งเมล็ด เดียว ๔ ผล ทรงรูปไข่ สีนํ้าตาลเข้มหรือสีดำ ยาวประมาณ ๑ มม. เยื่อทุ้มเมล็คเป็นเมือกเล็กน้อย เมื่อแช่น้ำครูมวยมีเขตการกระจายพันธุ์ในประเทศไทย ทางภาคตะวันออกเฉียงเหนือ ภาคตะวันออก ภาคตะวันออกเฉียงใต้ และภาคใต้พบขึ้นตามทุ่งหญ้า ที่ชื้นแฉะหรือบริเวณที่โล่งที่เป็นดินทรายในป่าเต็งรัง ที่สูงตั้งแต่ใกล้ระดับนํ้าทะเลถึงประมาณ ๘๗๐ ม. ออกดอกและเป็นผลเดือนตุลาคมถึงมีนาคม ในต่างประเทศพบที่กัมพูชาและลาว.
ผู้เขียน ดร.สมราน สุดดี

คล้า Schumannianthusdichotomus (Roxb.) Gagnep.
ชื่อพ้อง Phrynium dichotomum Roxb.
วงศ์ Marantaceae
ชื่ออื่น ๆ ล้านพร้า(กลาง); บูแมจี่จ๊ะไอย์ (มลายู-ปัตตานี); เบอร์แม (มลายู-นราธิวาส); แหย่ง (เหนือ)
 ไม้ล้มลุกหลายปี มีเหง้า ลำต้นเหนือลีนขึ้นเป็นกอ ตอนปลายแตกกิ่งตามข้อจำนวนมาก ใบเดี่ยวเรียงสลับระนาบเลียวตามปลายกิ่ง รูปรี ช่อดอกแบบ ช่อเชิงลดแยกแขนง รูปแถบ ออกทีปลายกิ่ง ดอกสีขาว ออกเป็นคู่บนแกนแขนงช่อ ผลแบบผลแห้งแตก รูปคล้ายพีระมิด เมล็ดรูปทรงกลม ผิวเรียบ เยื่อหุ้ม เมล็ดมีรยางค์ยาว
 คล้าเป็นไม้ล้มลุกหลายปี มีเหง้า สูงได้ถึง ๒.๕ ม. ลำต้นเหนือดินขึ้นเป็นกอ ทรงกระบอก สีเขียว เกลี้ยงเป็นมัน ตอนปลายแตกกิ่งตามข้อจำนวนมาก กาบทุ้มข้อรูปใบหอกแคบ มักแห้งและเปลี่ยนเป็นสีฟางอย่างรวดเร็วใบเดี่ยว เรียงสลับระนาบเดียวตามปลายกิ่ง รูปรี กว้าง ๒.๘-๖.๗ ซม. ยาว ๕.๘-๑๔ ซม. ปลายแหลม โคนสอบ ขอบเรียบ แผ่นใบด้านบนสีเขียวเข้มเป็นมันด้านล่างสีเขียวอ่อน เกลี้ยง เส้นแขนงใบจำนวนมาก เรียงขนานกัน ก้านใบยาวได้ถึง ๑๒.๕ ซม. มักแผ่ออกเป็นกาบเฉพาะตรงส่วนโคนหรือตลอดแนวล้านช่อดอกแบบช่อเชิงลดแยกแขนง รูปแถบ ออกที่ ปลายกิ่ง ๑-๒ ช่อ ตั้งซ้นหรือโค้งห้อยลง ยาวได้ถึง ๓๘ ซม. ใบประดับรูปใบหอกแคบ ยาว๓-๔ ซม. ม้วนเป็นหลอดทุ้มแกนช่อดอก ร่วงง่าย แกนคู่ดอกสีขาวยาว ๑.๗-๒.๖ ซม. มีต่อม'นํ้าหวานรูปไข่ ๒ ต่อม สีนํ้าตาล ขนาดเล็ก แต่ละแกนคู่ดอกมีดอก ๒ ดอก สีขาวเส้นผ่านศูนย์กลาง ๒.๔-๔ซม. กลีบเลี้ยง ๓ กลีบ ยาว๐.๔-๑ ซม. กลีบดอก ๓ กลีบ รูปขอบขนานปลายมนหรือแหลมยาว ๒.๖-๓ ซม. โคนกลีบเชื่อมติดกับหลอดเกสรเพศผู้ หลอดเกสรเพศผู้ยาวประมาณ ๒.๖ ซม. เกสรเพศผู้ ๖ เกสร ลดรูปหายไป ๑ เกสร เหลือเพียง ๕ เกสร ที่สมบูรณ์ ๑ เกสร ก้านชูอับเรณูยาวประมาณ ๒.๔ มม. อับเรณูยาวประมาณ ๒ มม. เกสรเพศผู้ที่เป็นหมัน ๔ เกสร มี ๒ เกสรที่คล้ายกลีบดอก รูปไข่กลับ กว้างและยาว ๑.๕-๒ ซม. อีก ๑ เกสร ครอบอยู่บนยอดเกสรเพศเมียรูปคล้ายหมวก สีขาว ปลายสีเหลืองอ่อน กว้างประมาณ ๒.๕ มม. ยาวประมาณ ๖.๓ มม. ที่เหลืออีก ๑ เกสร มีขนาดเล็กแต่อวบหนา ยาวประมาณ ๑.๒ มม. รังไข่ อยู่ใต้วงกลีบ มี ๓ ช่อง แต่ละช่องมีออวุล ๑ เม็ด ก้านยอดเกสรเพศเมียแผ่เป็นแผ่นแบนปลายโค้งงอผลแบบผลแห้งแตก รูปคล้ายพีระมิด เส้นผ่านศูนย์กลางประมาณ ๒ ซม. เมล็ดมี ๒-๓ เมล็ด รูปทรงกลม ผิวเรียบ มีเยื่อหุ้มเมล็ดทรงกรวยสีขาวเห็นเด่นชัด มีรยางค์ยาวคล้ามีเขตการกระจายพันธุ์ในประเทศไทยทั่วทุกภาค พบขึ้นตามที่ตํ่าริมห้วยหรือในหนองนํ้าที่มีแดดจัดตลอดวัน ในต่างประเทศพบที่พม่า ภูมิภาคอินโดจีนจนถึงเกาะบอร์เนียวประโยชน์ เปลือกของลำต้นเหนือดินมืความเหนียวและทนทาน นิยมใช้ในงานจักสานหยาบ ๆ เช่น เสื่อ ต้นนิยมปลูกเป็นไม้นํ้าประดับ.
ผู้เขียน ดร.ปิยเกษตร สุขสถาน

คล้าน้ำ Thalia dealbata Fraser
ชื่อพ้อง Peronia stricta F. Delaroche
วงศ์ Marantaceae
ชื่อสามัญ Powdery alligator-flag, Powdery thalia, Thalia
 ไม้น้ำล้มลุกหลายปี ลำต้นใต้ตินเป็นเหง้าใบเดี่ยว เรียงสลับใกล้โดน รูปไข่ รูปไข่แกมรูปใบหอกหรือรูปไข่แกมรูปขอบขนาน แผ่นใบมีนวลสีขาวทั้ง ๒ ด้าน ระหว่างปลายก้านใบกับโคนแผ่นใบมีรอยควั่นสีนํ้าตาล ช่อดอกแบบช่อแยกแขนง ออกที่ยอดช่อโปร่ง มีนวลสีขาว ช่อย่อยแบบช่อเชิงลด ดอกสีม่วงเข้ม ผลแบบผลแห้งไม่แตก รูปค่อนข้างกลม รูปทรงรีหรือทรงรูปไข่กลับ เมล็ด ๑ เมล็ด สีน้ำตาลเข้มถึงดำรูปค่อนข้างกลมถึงรูปทรงรี มีเยื่อหุ้มเมล็ดติดทน
 คล้าน้ำเป็นไม้นํ้าล้มลุกหลายปี สูงได้ถึง ๒.๕ ม. ลำต้นใต้ดินเป็นเหง้า ลำต้นเหนือดินแตกเป็นกอ ขึ้นตาม ชายน้ำใบเดี่ยว เรียงสลับใกล้โคน รูปไข่ รูปไข่แกมรูปใบหอก หรือรูปไข่แกมรูปขอบขนาน กว้าง ๑๐-๒๐ ซม. ยาว ๒๕-๕๐ ซม. ปลายแหลม โคนมนหรือรูปหัวใจขอบเรียบ แผ่นใบเบี้ยว สองข้างไม่เท่ากัน ด้านบนมีขนยาวประปรายถึงมีขนอุย บริเวณโคนใบและเส้นกลางใบมีนวลสีขาวทั้ง ๒ ด้าน เส้นกลางใบสีเขียวอ่อน เป็นร่องทางด้านบน เส้นแขนงใบจำนวนมาก ค่อนข้างขนานกันกาบใบสีเขียวหรือสีม่วงแดง ยาวประมาณ ๗๐ ซม. ต่อจากกาบใบเป็นก้านใบ รูปทรงกระบอก สีเขียวหรือสีม่วงแดง ยาว ๐.๓-๑.๕ ม. ระหว่างปลายก้านใบกับโคนแผ่นใบมีรอยควั่นสีนํ้าตาล ยาว ๑.๕-๒ ซม.ช่อดอกแบบช่อแยกแขนง ออกที่ยอด ช่อดอก โปร่งมีนวลสีขาวช่อย่อยแบบช่อเชิงลด ก้านช่อดอกรูป ทรงกระบอก ยาว ๑-๒ ม. สีเขียวมีนวลสีขาว แต่ละช่อมีช่อย่อย ๑๐-๑๕ ช่อ แกนช่อย่อยเมื่อแก่โค้งลง กาบรองช่อดอกสีนํ้าตาล รูปใบหอกแกมรูปไข่ กว้าง ๐.๕-๒ ซม. ยาว ๑๐-๑๕ ซม. ปลายแหลม ร่วงง่าย ดอกติดที่แกนช่อย่อยเป็นคู่ ๆ มีใบประดับย่อย ๒ ใบ ขนาดใกล้เคียงกันรูปไข่ ยาวประมาณ ๑ ซม. สีเขียวปนสีม่วงแดง มีนวลสีขาว ดอกสีม่วงเข้ม กลีบเลี้ยง ๓ กลีบ เป็นเยื่อบางใสมีสันสีม่วง กว้าง ๓-๗ มม. ยาว ๗-๘ มม. กลีบดอกบางโคนเชื่อมติดกันเป็นหลอด ยาวประมาณ ๘ มม. ปลายแยกเป็น ๓ แฉกไม่ชัดเจน เกสรเพศผู้ ๓ เกสร สีม่วงเข้มแผ่ออกเป็นแผ่นบางลักษณะคล้ายกลีบดอก กว้าง ๕-๗ มม. ยาว ๑-๑.๕ ซม. ที่สมบูรณ์ ๑ เกสร มีอับเรณู สีเหลืองอ่อนติดที่ขอบ เกสรเพศผู้ที่เป็นหมัน ๒ เกสร รังไข่อยู่ใต้วงกลีบ มี ๓ ช่อง แต่ละช่องมีออวุล ๑ เม็ดก้านยอดเกสรเพศเมียโค้งงอ ยาว ๒-๔ มม. ยอดเกสรเพศเมียแผ่ออกเป็นแผ่นผลแบบผลแห้งไม่แตก รูปค่อนข้างกลม รูปทรงรีหรือทรงรูปไข่กลับ กว้าง ๐.๘-๑ ซม. ยาว ๑-๑.๓ ซม. เมล็ด ๑ เมล็ด สีน้ำตาลเข้มถึงดำ รูปค่อนข้างกลมถึงรูปทรงรี มีเยื่อหุ้มเมล็ดติดทนคล้านํ้าเป็นพรรณไม้ต่างประเทศ มีถิ่นกำเนิดในแถบอเมริกาเหนือ นำเข้ามาปลูกเป็นไม้ประดับเจริญเติบโต และแพร่พันธุ์ได้อย่างรวดเร็ว อาจกลายเป็นวัชพืชร้ายแรงในภายหลัง.
ผู้เขียน นางสาวอำไพ ยงบุญเกิด และ นางลาววีรญา บุญเตี้ย

คล้าน้ำช่อห้อย Thalia geniculata L.
วงศ์ Marantaceae
ชื่ออื่น ๆ กล้วยไม้น้ำ (กลาง)
ชื่อสามัญ Bent alligator-flag, Fire-flag
 ไม้น้ำล้มลุกหลายปี ลำต้นใต้ตินเป็นเหง้าใบเดี่ยว เรียงสลับใกล้โดน รูปไข่ ระหว่างปลายก้านใบกับโคนแผ่นใบมีรอยควั่นสีเหลืองอ่อนถึงสีน้ำตาลช่อดอกแบบช่อแยกแขนง ออกที่ยอด ช่อดอกโปร่ง ช่อย่อยแบบช่อเชิงลด แกนช่อย่อยหักพับไปมาและโค้งห้อยลง ดอกสีม่วงอ่อน ผลแบบผลแห้งไม่แตก รูปทรงรีหรือค่อนข้างกลม เมล็ด ๑ เมล็ด รูปคล้ายผลผิวเรียบ สีนํ้าตาลตำหรือสีดำ มีเยื่อผู้หุ้มเมล็ด
 คล้าน้ำช่อห้อยเป็นไม้น้ำล้มลุกหลายปี สูง ๑-๓ ม. ลำต้นใต้ดินเป็นเหง้า ลำต้นเหนือดินแตกเป็นกอ ขึ้นตามชายนํ้าใบเดี่ยว เรียงสลับใกล้โคน รูปไข่ กว้าง ๑๐-๒๐ ซม. ยาว ๒๕-๕๐ ซม. ปลายแหลมหรือเรียวแหลม โคนมนหรือรูปหัวใจ ขอบเรียบ ด้านบนเกลี้ยง ด้านล่างมีนวลเป็นมัน กาบใบสีเขียวหรือสีม่วงแดง ยาว ๕๐-๘๐ ซม. ก้านใบรูปทรงกระบอก สีเขียวหรือสีม่วงแดง ยาว ๑-๒ ม. ระหว่างปลายก้านใบกับโคนแผ่นใบมีรอยควั่นสีเหลืองอ่อนถึงสีนํ้าตาล ยาว ๑.๓-๑.๕ ซม.ช่อดอกแบบช่อแยกแขนง ออกที่ยอด ช่อดอกโปร่ง แผ่กว้าง ช่อย่อยแบบช่อเชิงลด ก้านช่อดอกรูปทรงกระบอก ยาว ๐.๕-๑.๕ ม. แต่ละช่อมีช่อย่อย ๑๐-๑๕ ช่อ แกนช่อย่อยหักพับไปมาและโค้งห้อยลง กาบรองช่อดอก รูปขอบขนานแกมรูปใบหอก กว้างประมาณ ๑ ซม. ยาวประมาณ ๑๕ ซม. ดอกสีม่วงอ่อน ติดที่แกนช่อย่อยเป็นคู่ ๆ มีใบประดับย่อย ๒ ใบ ใบประดับย่อยใบล่างรูปใบหอก กว้าง ๕-๗ มม. ยาวประมาณ ๒ ซม. สีเขียวมีขนนุ่ม ใบประดับย่อยใบบน กว้าง ๕-๖ มม. ยาวประมาณ ๑ ซม. สีเขียว กลีบเลี้ยง ๓ กลีบ เป็นเยื่อบางใสมีเส้นสีม่วง กว้าง ๗-๙ มม. ยาวประมาณ ๑ ซม. กลีบดอกบาง โคนเชื่อมติดกันเป็นหลอด ปลายแยกเป็น ๓ แฉก เกสรเพศผู้ ๓ เกสร แผ่ออกเป็นแผ่นบางลักษณะคล้ายกลีบดอก ที่สมบูรณ์มี ๑ เกสรสีม่วงมีอับเรณูติดที่ขอบ เกสรเพศผู้ที่เป็นหมัน ๒ เกสร มีหนึ่งเกสรที่มีสีขาว โคนสีม่วงเข้มขอบหยิกย่น กว้างประมาณ ๑ ซม. ยาว ๑.๕-๒ ซม. อีกหนึ่งเกสรสีม่วง ขนาดเล็กกว่า รังไข่อยูใด้วงกลีบ มี ๓ ช่อง แต่ละช่องมีออวุล ๑ เม็ด ก้านยอดเกสรเพศเมียโค้งงอ ยาว ๓-๔ มม. ยอดเกสรเพศเมียแผ่ออกเป็นแผ่นผลแบบผลแห้งไม่แตก รูปทรงรีหรือค่อนข้างกลม กว้าง ๖-๗ มม. ยาวประมาณ ๑ ซม. สีนํ้าตาลดำเมล็ด ๑ เมล็ด รูปคล้ายผล ผิวเรียบ สีน้ำตาลดำหรือสีดำ มีเยื่อหุ้มเมล็ดคล้านํ้าช่อห้อยเป็นพรรณไม้ต่างประเทศมีถิ่นกำเนิดในเขตร้อนของแอฟริกาและอเมริกา เจริญเติบโตได้ดีในสภาพอากาศอบอุ่นและอากาศร้อน นิยมปลูกเป็นไม้ประดับ ขณะนี่มีการขึ้นทะเบียนเป็นพืชต่างถิ่นที่นำเข้ามาในประเทศไทย.
ผู้เขียน นางสาววีรญา บุญเตี้ย

คล้ายข้าว Chionanthus decipiens P. S. Green
วงศ์ Oleaceae
 ไม้ต้นขนาดเล็ก กิ่งอ่อนมีขนกำมะหยี่ ใบเดี่ยวเรียงตรงข้าม รูปรีแกมรูปขอบขนาน ช่อดอกแบบช่อกระจะ ออกตามซอกใบหรือปลายกิ่ง มีดอกเรียงสลับตั้งฉาก ดอกสีขาวนวล
 คล้ายข้าวเป็นไม้ต้น สูงได้ถึง ๗ ม. กิ่งอ่อนมี ขนกำมะหยี่ประปรายใบเดี่ยว เรียงตรงข้าม รูปรีแกมรูปขอบขนานกว้าง ๖-๑๑ ซม. ยาว ๑๙-๓๔ ซม. ปลายแหลมหรือเรียวแหลมสั้น โคนมนหรือรูปลิ่ม ขอบเรียบ แผ่นใบหนาด้านบนเกลี้ยง มีขนกำมะหยี่ประปรายตามเส้นกลางใบด้านล่างมีขนสั้นละเอียดนุ่ม เส้นแขนงใบข้างละ ๙-๑๒ เส้น เป็นร่องตื้นทางด้านบน และเป็นสันนูนทางด้านล่าง ก้านใบยาว ๐.๗-๑ ซม. ด้านบนเป็นร่อง มีขนกำมะหยี่ประปรายช่อดอกแบบช่อกระจะ ออกตามซอกใบหรือปลายกิ่ง ยาว ๐.๕-๒ ซม. มีดอกเรียงสลับตั้งฉาก ๗-๑๑ ดอก แกนกลางช่อดอกมีขนยาวและขนกำมะหยี่ประปรายใบประดับยาว ๑ มม. มีขนกำมะหยี่ ก้านดอกสั้นมากหรือมองไม่เห็น กลีบเลี้ยงยาวประมาณ ๑ มม. โคนเชื่อมติดกันเล็กน้อย เกลี้ยง ขอบมีขน กลีบดอกสีขาวนวล โคนเชื่อมติดกันเป็นหลอดสั้น ปลายแยกเป็น ๔ แฉก แต่ละแฉกรูปแถบ กว้างประมาณ ๐.๕ มม. ยาว ๓-๔ มม. ขอบม้วนขึ้น เกสรเพศผู้ ๒ เกสร ติดบริเวณโคนแฉกกลีบดอก ก้านชูอับเรณูสั้นมาก อับเรณูรูปรีหรือรูปขอบขนาน ยาวประมาณ ๑ มม. รังไข่อยู่เหนือวงกลีบ รูปไข่ยาวประมาณ ๑ มม. มี ๒ ช่อง แต่ละช่องมีออวุล ๒ เม็ด ก้านยอดเกสรเพศเมียสั้นหรือไม่มี ยอดเกสรเพศเมียมี ๒ พูผล ยังไม่มีข้อมูลคล้ายข้าวเป็นพรรณไม้ถิ่นเดียวของไทย มีเขตการกระจายพันธุ์ทางภาคใต้ พบตามป่าดิบชื้น ที่สูงจากระดับนํ้าทะเล ๕๐-๒๐๐ ม. ออกดอกเดือนธันวาคมถึงกุมภาพันธ์.
ผู้เขียน ดร.ปิยะ เฉลิมกลิ่น

คล้าเสือโคร่ง Calathea zebrina (Sims) Lindl.
ชื่อพ้อง Maranta zebrina Sims
วงศ์ Marantaceae
ชื่ออื่น ๆ คล้าม้าลาย (กลาง)
 ไม้ล้มลุกหลายปี มีเหง้า ขึ้นเป็นกอ ใบเดี่ยวเรียงเวียน รูปรี ด้านบนมีลายเป็นแถบขนานกันตามแนวของเส้นแขนงใบ สีเขียวเข้มบนพื้นสีเขียวอ่อนปลายแถบหยักคล้ายหางลูกศร ช่อดอกแบบช่อเชิงลดออกที่ยอด รูปไข่ ดอกเล็ก สีม่วง ตรงกลางสีขาวผลแบบผลแห้งแตก รูปค่อนข้างกลม เมล็ดมี ๑-๓ เมล็ด มีเยื่อหุ้มเมล็ดสีขาว
 คล้าเสือโคร่งเป็นไม้ล้มลุกหลายปี สูงได้ถึง ๑.๕ ม. มีเหง้า ขึ้นเป็นกอใบเดี่ยว เรียงเวียน รูปรี กว้าง ๑๐-๒๐ ซม. ยาว ๓๐-๕๐ ซม. ปลายแหลม โคนสอบหรือมน ขอบเรียบแผ่นใบด้านบนมีลายเป็นแถบขนานกันตามแนวของเส้นแขนงใบ สีเขียวเข้มบนพื้นสีเขียวอ่อน ปลายแถบหยักคล้ายหางลูกศร ด้านล่างสีเขียวอ่อนถึงม่วงแดง เกลี้ยงเส้นแขนงใบจำนวนมาก เรียงขนานกัน ก้านใบยาว ๑๕-๗๐ ซม. แผ่ออกเป็นกาบเฉพาะตรงโคนหรือตลอดแนวก้านช่อดอกแบบช่อเชิงลด ออกที่ยอด รูปไข่ ยาว ๘-๑๐ ซม. ก้านช่อดอกยาว ๑๕-๒๐ ซม. ใบประดับจำนวนมาก รูปไข่กลับ สีเขียว ขอบสีม่วง เรียงเวียนซ้อนเกยกัน ช่อดอกย่อยอยู่ในซอกระหว่างใบประดับกับแกนช่อ ใบประดับย่อย ๑ คู่ ดอกสีม่วง ตรงกลางสีขาวกลีบเลี้ยง ๓ กลีบ ขนาดเล็ก กลีบดอกโคนเชื่อมติดกันเป็นหลอด ปลายแยกเป็น ๓ แฉก รูปขอบขนานแกมรูปใบหอก กว้างประมาณ ๐.๕ ซม. ยาวประมาณ ๒.๕ ซม. เกสรเพศผู้ ๖ เกสร ลดรูปหายไป ๑ เกสร เหลือเพียง ๕ เกสร ที่สมบูรณ์ ๑ เกสร ก้านชูอับเรณูยาวประมาณ ๐.๕ มม. อับเรณูยาวประมาณ ๒ มม. เกสรเพศผู้ที่เป็นหมัน ๔ เกสร มี ๒ เกสรที่คล้ายกลีบดอกสีม่วง รูปไข่กลับ อีก ๑ เกสร ครอบอยู่บนยอดเกสรเพศเมีย รูปคล้ายหมวก สีขาวที่เหลืออีก ๑ เกสร มีขนาดเล็กแต่อวบหนา รังไข่อยู่ใต้วงกลีบ มี ๓ ช่อง แต่ละช่องมีออวุล ๑ เม็ด ก้านยอดเกสรเพศเมียรูปทรงกระบอกยอดเกสรเพศเมียเป็นแฉกพู่ ๓ แฉกผลแบบผลแห้งแตก รูปค่อนข้างกลม เมล็ด ๑-๓ เมล็ด ผิวขรุขระ มีเยื่อหุ้มเมล็ดสีขาวคล้าเสือโคร่งเป็นพรรณไม้ต่างประเทศ มีถิ่นกำเนิดในบราซิล นิยมปลูกทั่วไปเป็นไม้กระถางและไม้ ประดับในร่ม.
ที่เขียน ดร.ปิยเกษตร สุขสถาน

คลุ้ม Donax canniformis (G. Forst.) K. Schum.
ชื่อพ้อง Thalia canniformis G. Forst.; Donax arundinastrum Lour., D. grandis (Miq.) Ridl., D. parviflora Ridl., Maranta grandis Miq.
วงศ์ Marantaceae
ชื่ออื่น ๆ กะเตียง (มอร์แกน-พังงา); คลุ่ม (ทั่วไป); แหย่ง (เหนือ)
 ไม้ล้มลุกหลายปี มีเหง้า ลำต้นเหนือดินขึ้นเป็นกอ ตอนปลายแตกกิ่งจำนวนมาก ใบเดี่ยว เรียงสลับระนาบเดียวตามปลายกิ่ง รูปไข่ถึงรูปรี ช่อดอกแบบช่อเชิงลด รูปแถบ แยกแขนง ออกที่ปลายกิ่ง ดอกสีขาวถึงขาวนวล ออกเป็นคู่บนแกนคู่ดอกผลแบบผลมีเนื้อหนึ่งถึงหลายเมล็ด รูปทรงกลมสุกสีขาว เมล็ดรูปทรงรี ผิวขรุขระ เยื่อหุ้มเมล็ดมีขนาดเล็กมาก ไม่มีรยางค์
 คลุ้มเป็นไม้ล้มลุกหลายปี มีเหง้า ลำต้นเหนือดินขึ้นเป็นกอ สูงได้ถึง ๕ ม. แต่ละต้นรูปทรงกระบอกสีเขียว เกลี้ยงเป็นมัน ตอนปลายแตกกิ่งจำนวนมากกาบหุ้มข้อรูปใบหอกแคบ มักแห้งและเปลี่ยนเป็นสีเหลืองอมนํ้าตาลอย่างสีฟางใบเดี่ยว เรียงสลับระนาบเดียวตามปลายกิ่งรูปไข่ถึงรูปรี กว้าง ๗.๕-๑๘ ซม. ยาว ๑๕-๓๑.๕ ซม. ปลายแหลม โคนสอบ ขอบเรียบ ด้านบนสีเขียวด้านล่างสีอ่อนกว่า เกลี้ยง เส้นแขนงใบจำนวนมาก เรียงขนานกัน ก้านใบยาวได้ถึง ๒๐ ซม. แผ่ออกเป็นกาบเฉพาะตรงส่วนโคนหรือตลอดแนวก้านช่อดอกแบบช่อเชิงลด รูปแถบ แยกแขนง ออกที่ปลายกิ่ง ๒-๑๐ ช่อ ตั้งขึ้นหรือโค้งห้อยลง ยาวได้ถึง ๔๐ ซม. ใบประดับรูปใบหอกแคบ ยาวได้ถึง ๖.๕ ซม. ม้วนเป็นหลอดหุ้มแกนช่อดอก ร่วงง่าย แกนคู่ดอกสีขาวยาว ๒.๖-๓.๕ ซม. มีต่อมนํ้าหวานรูปไข่ ๒ ต่อม ขนาดเล็ก สีนํ้าตาล แต่ละแกนคู่ดอกมีดอก ๒ ดอกสีขาวถึงขาวนวล เส้นผ่านศูนย์กลาง ๑.๕-๒ ซม. กลีบเลี้ยง ๓ กลีบ รูปสามเหลี่ยม กว้างประมาณ ๐.๗ มม. ยาวประมาณ ๓.๒ มม. กลีบดอก ๓ กลีบ รูปขอบขนานปลายแหลม กว้างประมาณ ๓ มม. ยาวประมาณ ๑.๒ ซม. กลีบดอกโคนเชื่อมติดกันเป็นหลอด ยาวประมาณ ๗ มม. หลอดเกสรเพศผู้ยาวประมาณ ๑ ซม. เกสรเพศผู้ ๖ เกสร ลดรูปหายไป ๑ เกสร เหลือเพียง ๕ เกสร ที่สมบูรณ์ ๑ เกสร ก้านชูอับเรญยาว ๐.๕ มม. อับเรญยาว ๑ มม. เกสรเพศผู้ที่เป็นหมัน ๔ เกสร มี ๒ เกสรที่คล้ายกลีบดอก รูปไข่กลับ สีขาว กว้าง ๓-๖ มม. ยาวประมาณ ๑ ซม. อีก ๑ เกสร ครอบอยู่บนยอดเกสรเพศเมีย รูปคล้ายหมวก สีเหลืองที่เหลืออีก ๑ เกสร มีขนาดเด็กแต่อวบหนา ยาวประมาณ ๗ มม. รังไข่อยู่ใต้วงกลีบ มี ๓ ช่อง แต่ละช่องมีออวุล ๑ เม็ด ก้านยอดเกสรเพศเมียปลายโค้งงอผลแบบผลมีเนื้อหนึ่งถึงหลายเมล็ด รูปทรงกลมเส้นผ่านศูนย์กลางประมาณ ๑.๓ ซม. สุกสีขาว เมล็ด รูปทรงรี มี ๑-๒ เมล็ด ยาวประมาณ ๗ มม. ผิวเรียบ ๑-๒ ด้าน อีกด้านหนึ่งโค้งเป็นหลังเต่า และเป็นร่องขรุขระ เยื่อหุ้มเมล็ดมีขนาดเล็กมาก ไม่มีรยางค์คลุ้มมีเขตการกระจายพันธุ์ในประเทศไทยทั่วทุกภาค มักพบขึ้นตามริมห้วยในป่าดิบ ที่สูงตั้งแต่ใกล้ระดับน้ำทะเลถึงประมาณ ๑,๐๐๐ ม. ในต่างประเทศพบที่อินเดีย ภูมิภาคอินโดจีน ภูมิภาคมาเลเซีย จนถึงหมู่เกาะแปซิฟิกคลุ้มมีลักษณะทั่วไปคล้ายคล้า [Schumannianthus dichotomus (Roxb.) Gagnep.] แต่คลุ้มมีใบใหญ่กว่า ช่อดอกแยกแขนงจำนวนมากกว่า ดอกเล็กกว่า และมักขึ้นในที่ร่มรำไรประโยชน์ เปลือกของลำต้นเหนือดินมีความเหนียวทนทานและยืดหยุ่นกว่าคล้า นิยมใช้ในงานจักสานที่มีส่วนโค้งงอ เช่น กระบุง ตะกร้า ในพังงาใช้ใบห่อขนม.
ผู้เขียน ดร.ปิยเกษตร สุขสถาน

ควนใต้ Vitex longisepala King et Gamble
วงศ์ Labiatae (Lamiaceae ย้ายมาจาก Verbenaceae)
 ไม้สุ่มหรือไม้ต้นขนาดเล็ก ลำต้นและกิ่งอ่อนมีขนสีน้ำตาล ใบประกอบแบบนิ้วมือ เรียงตรงข้าม มีใบย่อย ๓ ใบ รูปไข่หรือรูปรี ช่อดอกแบบช่อ กระจุกซ้อน ออกตามซอกใบ ดอกสีเหลืองอ่อนผลแบบผลผนังชั้นในแข็ง รูปทรงกลม สุกสีดำ เมล็ดรูปทรงรี
 ควนใต้เป็นไม้พุ่มหรือไม้ต้นขนาดเล็ก สูงได้ถึง ๑๕ ม. ลำต้นและกิ่งอ่อนมีขนสีน้ำตาล เปลือกเรียบสีเทาหรือน้ำตาลอมเทา เนื้อไม้สีขาวใบประกอบแบบนิ้วมือ เรียงตรงข้าม มีใบย่อย ๓ใบ ก้านใบยาว ๓-๑๐ ซม. มีขนสีน้ำตาลหนาแน่นใบย่อยรูปไข่หรือรูปรีใบย่อยใบกลางมีขนาดใหญ่สุด กว้าง ๕-๑๐ ซม. ยาว ๑๕-๒๐ ซม. ก้านใบย่อยใบกลางยาว ๒-๖ มม. ใบย่อยด้านข้างกว้าง ๓.๕-๕.๕ ซม. ยาว ๘-๑๖ ซม. ปลายเรียวแหลมหรือยาวคล้ายหาง โคนรูปลิ่มและมักเบี้ยว ขอบเรียบ แผ่นใบบางคล้ายกระดาษด้านบนมีขนสั้นและมีต่อมสีเหลืองหรือสีแดงประปรายด้านล่างมีขนและมีต่อมแบบเดียวกันหนาแน่น เส้นแขนงใบข้างละ ๕-๑๐ เส้น ก้านใบย่อยสั้นมากหรือไร้ก้านช่อดอกแบบช่อกระจุกซ้อน ออกตามซอกใบ ยาว ๒-๗ ซม. สั้นกว่าความยาวใบ ก้านช่อดอกยาว ๑-๒ ซม. มีขนสีนํ้าตาล ช่อดอกย่อยแบบช่อกระจุก ก้านดอก ยาว ๑-๒ มม. ใบประดับย่อยรูปแถบหรือรูปพาย กว้าง ๒-๔ มม. ยาว ๕-๑๒ มม. ปลายแหลมหรือมนกลม มีขนประปรายทั้ง ๒ ด้าน มักดีดทน กลีบเลี้ยงโคนเชื่อมติดกันเป็นหลอดรูปกรวย ยาวประมาณ ๓ มม. ปลายแยกเป็น ๕ แฉก แต่ละแฉกยาว ๓-๖ มม. ด้านนอกมีขนหนาแน่น ด้านในมีขนประปรายหรือเกลี้ยง กลีบดอกสีเหลืองอ่อน รูปปากเปิด ยาว ๐.๖-๑ ซม. ด้านนอกมีขนและมีต่อม แฉกกลีบชีกบน ๔ แฉก รูปไข่ แฉกกลาง ๒ แฉก เชื่อมติดกันประมาณครึ่งหนึ่งของความยาวกลีบ แฉกกลีบชีกล่าง ๑ แฉก รูปไข่หรือเกือบกลม เกสรเพศผู้มี ๒ คู่ ยาวไม่เท่ากัน ติดบริเวณกิ่งกลางหลอดกลีบดอก โคนก้านชูอับเรณูมีขน รังไข่อยู่เหนือวงกลีบ รูปไข่หรือเกือบกลม เกลี้ยง ปลายมีต่อมมี ๒ ช่อง แต่ละช่องมีผนังเทียมกั้น มีออวุลช่องละ ๑ เม็ด รวม ๔ เม็ด แต่ละช่องมีออวุล ๑ เม็ด ยอดเกสรเพศเมียแยกเป็นแฉกสั้น ๒ แฉกผลแบบผลผนังชั้นในแข็ง รูปทรงกลม เส้นผ่านศูนย์กลาง ๔-๖ มม. ผลอ่อนสีเขียว สุกสีดำ ผิวเป็นมันมีต่อมประปราย โคนผลมีกลีบเลี้ยงติดทน เมล็ดรูปทรงรี ขนาดเล็ก มี ๔ เมล็ดควนใต้มีเขตการกระจายพันธุ์ในประเทศไทยเฉพาะทางภาคใต้ตอนล่าง พบขึ้นตามป่าดิบชื้นที่สูง จากระดับน้ำทะเล ๑๐๐-๕๐๐ ม. ออกดอกและเป็นผลตลอดปี ในต่างประเทศพบที่มาเลเชีย.
ผู้เขียน ดร.สมราน สุดดี

ควํ่าตายหงายเป็น Kalanchoe pinnata (Lam.) Pers.
ชื่อพ้อง Cotyledon pinnata Lam.; Bryophylluin calycinum Salisb., B. pinnatum (Lam.) Oken; Ciassula pinnata(Lam.) L. f.
วงศ์ Crassulaceae
ชื่ออื่น ๆ กระลำเพาะ, ต้นตายใบเป็น, นิรพัตร, เบญจฉัตร (กลาง); กะเร (ชลบุรี); กาลำ (ตราด); ต้นตายปลายเป็น (จันทบุรี); เพรอะแพระ (ประจวบคีรีขันธ์); มะตบ, ล็อบแล็บ, ลุบลับ, ลุมลัง (เหนือ); ยาเท้า(ตะวันออกเฉียงเหนือ); ส้มเช้า(ประจวบคีรีขันธ์, สุราษฎร์ธานี, ตรัง)
ชื่อสามัญ Cathedral bells, Life plant, Miracle leaf
 ไม้ล้มลุก ลำต้นอวบน้ำ สีเขียวมักมีแต้มสีม่วงใบเดี่ยว เรียงตรงข้ามสลับตั้งฉาก รูปไข่แกมรูปขอบขนาน อาจพบใบหยักลึก ๓-๕ หยัก คล้ายใบประกอบ แบบขนนก ตามหยักขอบใบมักเกิดต้นอ่อนได้ ช่อดอกแบบช่อแยกแขนง ออกที่ยอดหรือซอกใบ ช่อย่อยแบบช่อกระจุก ดอกเป็นหลอดยาว โคนสีเขียว ปลายสีแดง
 ควํ่าตายหงายเป็นเป็นไม้ล้มลุก สูงไม่เกิน ๑ ม. ลำต้นอวบน้ำ สีเขียวมักมีแต้มสีม่วงใบเดี่ยว เรียงตรงข้ามสลับตั้งฉาก รูปไข่แกมรูปขอบขนาน กว้าง ๒.๕-๑๕ ซม. ยาว ๕-๒๐ ซม. ปลายมนหรือแหลม โคนมน ขอบหยักตื้นหรือเว้าลึกมากสีเขียวหรือสีม่วง ใบตามยอดอาจพบใบหยักลึก ๓-๕ หยัก คล้ายใบประกอบแบบขนนก ใบโคนต้นมักเป็นใบเดี่ยวที่มีขอบไม่เว้าลึกตามหยักขอบใบมักเกิดต้นอ่อนได้ ก้านใบอวบ ยาว ๑.๕-๑๐ ซม. โคนก้านแผ่กว้างโอบข้อช่อดอกแบบช่อแยกแขนง โปร่ง ยาว ๕-๘๐ ซม. ออกที่ยอดหรือซอกใบ ช่อย่อยแบบช่อกระจุก ดอกเป็นหลอดยาวและห้อย ก้านดอกยาว ๐.๕-๒.๕ ซม. กลีบเลี้ยงโคนเชื่อมติดกันเป็นหลอด ยาว ๒-๔ ซม. สีเขียวปลายแยกเป็น ๔ แฉก สีม่วง รูปไข่แกมรูปสามเหลี่ยมปลายแหลมมาก ยาวประมาณ ๑ ซม. กลีบดอกโคนเชื่อมติดกันเป็นหลอด ยาว ๓-๕.๕ ซม. สีเขียว โคนหลอดคล้ายกระเปาะรูปรีหรือรูปเกือบกลม ยาวประมาณ ๑ ซม. ภายในมีขนต่อม ปลายหลอดหยักลึกเป็น ๔ แฉก สีแดง เกสรเพศผู้มี ๘ เกสร เรียงเป็น ๒ ชุด ชุดยาวเรียงตรงข้ามกับกลีบดอก ชุดสั้นเรียงสลับกับกลีบดอกที่กลางหลอดกลีบดอก ก้านชูอับเรณูยาวได้ถึง ๓.๕ ซม. โคนก้านสีเขียว ปลายสีชมพู รังไข่อยู่เหนือวงกลีบ มี ๔ รังไข่ แยกกัน แต่ละรังไข่มี ๑ ช่อง มีออวุลจำนวนมาก ก้านยอดเกสรเพศเมียเรียว ยาว ๒-๓.๕ ซม. ที่ฐานรังไข่มีเกล็ดสีเหลือง ขนาดประมาณ ๒ มม. ๔ เกล็ด มักไม่ติดผลควํ่าตายหงายเป็นเป็นพรรณไม้ต่างประเทศนำเข้ามาปลูกในประเทศไทยทั่วทุกภาค พบตามที่โล่งแจ้งหรือมีแสงรำไร ที่สูงตั้งแต่ใกล้ระดับน้ำทะเลถึงประมาณ ๑,๐๐๐ ม. ในต่างประเทศพบไต้ในเขตร้อนทั่วโลกประโยชน์ จีนและมาเลเชียใช้ใบเป็นยาสมุนไพรพื้นบ้าน โดยใช้เป็นยาภายนอกพอกแผล พอกแก้ปวดศีรษะ.
ผู้เขียน นางจารีย์ บันสิทธิ์

ควินิน ๑ Cinchona calisaya Wedd.
ชื่อพ้อง Cinchona ledgeriana (Howard) Bem. Moens ex Trimen
วงศ์ Rubiaceae
ชื่อสามัญ Yellow cinchona
 ไม้พุ่มหรือไม้ต้นขนาดเล็ก เปลือกสีเทา ใบเดี่ยวเรียงตรงข้ามสลับตั้งฉาก รูปใบหอกแกมรูปรี หูใบระหว่างก้านใบรูปขอบขนานแกมรูปไข่ ช่อดอกแบบช่อกระจุกแยกแขนง ออกที่ยอตและตามซอกใบใกล้ ปลายกิ่ง ดอกเล็ก สีเหลือง มีกลิ่นหอม ผลแบบผล แห้งแยก ทรงรูปไข่ค่อนข้างเรียว เมล็ดจำนวนมาก รูปทรงรีแกมรูปขอบขนาน แบน มีปีกบางล้อมรอบ
 ควินินชนิดนี้เป็นไม้พุ่มหรือไม้ต้นขนาดเล็ก สูง ๔-๑๐ ม. มีเปลือกสีเทา กิ่งอ่อนเป็นสี่เหลี่ยม มีขนสั้นนุ่มหรือเกือบเกลี้ยงใบเดี่ยว เรียงตรงข้ามสลับตั้งฉาก รูปใบหอกแกมรูปรี กว้าง ๙-๑๓ ซม. ยาว ๒๕-๒๙ ซม. ปลายแหลมโคนสอบ ขอบเรียบ ด้านล่างสีเขียวหรือสีม่วงอ่อนคล้ายกำมะหยี่ เมื่ออ่อนสีน้ำตาลแดง เส้นแขนงใบข้างละ ๙-๑๑ เส้น มีตุ่มใบตามง่ามเส้นแขนงใบ ก้านใบยาว ๐.๓-๑.๖ ซม. หูใบระหว่างก้านใบรูปขอบขนานแกมรูปไข่ ปลายมนกว้าง ๐.๕-๑ ซม. ยาว ๑.๗-๓.๒ ซม.ช่อดอกแบบช่อกระจุกแยกแขนง ออกที่ยอด และตามซอกใบใกล้ปลายกิ่ง ยาว ๗-๑๘ ซม. ดอกเล็ก สีเหลืองกลิ่นหอม ใบประดับเล็ก สีแดง รูปใบหอก ปลายแหลมกลีบเลี้ยงสีแดง โคนเชื่อมติดกันเล็กน้อย ปลายแยก เป็น ๕ แฉก รูปสามเหลี่ยมแกมรูปไข่ ยาว ๓-๔ มม. มีขนสีขาวหนาแน่น กลีบดอกโคนเชื่อมติดกันเป็นหลอด ยาว ๐.๗-๑ ซม. ปลายแยกเป็น ๕ แฉก รูปใบหอก ยาว ๓-๔ มม. โค้งลง ขอบกลีบมีขนยาวอ่อนนุ่มสีขาวนวลด้านนอกมีขนสั้น ด้านในเกลี้ยง เกสรเพศผู้ ๕ เกสร ติดอยู่ส่วนล่างของหลอดกลีบดอก ก้านชูอับเรณูสั้นหรือยาว อับเรณูอยู่ภายในหรือระดับปากหลอดดอก รังไข่อยู่ใต้วงกลีบ เกลี้ยงหรือมีขนอ่อนนุ่มเล็กน้อย มี ๒ ช่อง แต่ละช่องมีออวุลจำนวนมาก ก้านยอดเกสรเพศเมียเรียวยาว ยอดเกสรเพศเมียปลายแยกเป็น ๒ แฉกผลแบบผลแห้งแยก ทรงรูปไข่ค่อนข้างเรียวกว้าง ๓-๔ มม. ยาว ๐.๘-๑.๕ ซม. เมื่อแก่แตกตามรอยประสานจากโคนไปสู่ปลายผลเป็น ๒ ชีก กลีบเลี้ยงติดทนที่ปลายผล ก้านผลยาว ๒-๔ มม. เมล็ดแบน รูปทรงรีแกมรูปขอบขนาน กว้างประมาณ ๑ มม. ยาว ๔-๖ มม. มีจำนวนมาก มีปีกบางล้อมรอบควินินชนิดนี้เป็นพรรณไม้ต่างประเทศ มีถิ่นกำเนิดในทวีปอเมริกาใต้ นำเข้ามาปลูกในประเทศไทย ครั้งแรกที่จังหวัดเชียงใหม่ประโยชน์ สารสกัดจากเปลือกต้นควีนินใช้บำบัดโรคมาลาเรีย มีแอลคาลอยด์ในกลุ่ม quinolines มากกว่า ๒๐ ชนิด ที่สำคัญคือ quinine, quinidine, cinchonine และ cinchonidine ปริมาณของแอลคาลอยด์รวมแตก ต่างกันตามชนิด และแหล่งปลูก ชนิด C. calisaya Wedd. ให้แอลคาลอยด์รวมสูงกว่าชนิด C. succirubra Pav. ex Klotzsch และ quinine เป็นแอลคาลอยด์หลัก ส่วนชนิด C. succirubra Pav. ex Klotzsch มี cinchonine เป็นแอลคาลอยด์หลัก แอลดาลอยด์เหล่านี่ใช้ในการบำบัดโรคมาลาเรียได้ และที่นำมาใช้กันมากคือ quinine ส่วน quinidine นั้นใช้มากในการบำบัดโรคหัวใจเต้นไม่เป็นจังหวะ นอกจากนี่เปลือกต้นควินินยังใช้เป็นยาขมเจริญอาหาร แก้ไข้ เป็นยาฝาดสมานโดยการทำเป็นยาต้มอมกลั้วคอชาวบ้านมักเรียกสะเดาอินเดีย (Azadirachta indica A. Juss.) ว่าควินินด้วย เนื่องจากใบและเปลือกต้นมีรสขม.
ผู้เขียน รศ.กัลยา ภราไดย

ควินิน Cinchona pubescens Vahl
ชื่อพ้อง Cinchona succirubra Pav. ex Klotzsch
วงศ์ Rubiaceae
ชื่อสามัญ Red cinchona
 ไม้ต้นขนาดกลางถึงขนาดใหญ่ เปลือกสีนํ้าตาลแตกตามขวาง ใบเดี่ยวเรียงตรงข้ามสลับตั้งฉาก รูปรีกว้าง หูใบระหว่างก้านใบรูปรีแกมรูปขอบขนานช่อดอกแบบช่อกระจุกแยกแขนง ออกที่ยอดและ ตามซอกใบใกล้ปลายกิ่ง ดอกสีแดง กลิ่นหอม ผลแบบผลแห้งแยก รูปกระสวยแกมรูปไข่หรือรูปทรงกระบอกปลายแหลม เมล็ดจำนวนมาก ทรงรูปไข่ แบนมีปีกบางล้อมรอบ
 ควินินชนิดนี้เป็นไม้ต้นขนาดกลางถึงขนาดใหญ่ สูงได้ถึง ๓๐ ม. เปลือกสีน้ำตาล แตกตามขวาง กิ่งอ่อนเป็นสี่เหลี่ยมและมีขนนุ่มหนาแน่นใบเดี่ยว เรียงตรงข้ามสลับตั้งฉาก รูปรีกว้างขนาดใหญ่มาก กว้าง ๑๐-๒๕ ซม. ยาวประมาณ ๒๕ ซม. ปลายแหลมหรือมน โคนมนหรือสอบ ขอบเรียบ ด้านบนมีขนประปรายและร่วงง่าย ด้านล่างมีขนสั้นนุ่ม และมักมีสีแดง แผ่นใบค่อนข้างหนาคล้ายแผ่นหนัง เส้นแขนงใบข้างละ ๑๑-๑๒ เส้น ใบแก่สีแดง ก้านใบยาว ๒.๕-๓.๘ ซม. หูใบระหว่างก้านใบรูปรีแกมรูปขอบขนานปลายมน กว้าง ๐.๖-๑.๒ ซม. ยาว ๑.๗-๓.๕ ซม. บางส่วนมีสีแดง ร่วงง่ายช่อดอกแบบช่อกระจุกแยกแขนง ออกที่ยอดและตามซอกใบใกล้ปลายกิ่ง ดอกสีแดง มีกลิ่นหอม ใบประดับเล็ก ก้านดอกยาว ๒-๓ มม. กลีบเลี้ยงสีแดงอมม่วง โคนเชื่อมติดกันเป็นหลอดสั้น ๆ ปลายแยกเป็น ๕ แฉก รูปสามเหลี่ยม มีขนสั้นนุ่ม กลีบดอกโคนเชื่อมติดกันเป็นหลอด ยาว ๑.๓-๒ ซม. ปลายแยกเป็น ๕ แฉก รูปใบหอกแกมรูปไข่ ยาว ๕-๖ มม. ด้านนอกมีขนสั้นหนาแน่น ด้านในเกลี้ยง มีขนยาวนุ่มสีขาวตามขอบกลีบเกสรเพศผู้ ๕ เกสร ก้านชูอับเรณูยาวพ้นหลอดกลีบดอกขึ้นมาเล็กน้อย รังไข่อยูใต้วงกลีบ มี ๒ ช่อง แต่ละช่องมีออวุลจำนวนมาก ก้านยอดเกสรเพศเมียเรียวยาว ยอดเกสรเพศเมียปลายแยกเป็น ๒ แฉกผลแบบผลแห้งแยก รูปกระสวยแกมรูปไข่หรือรูปทรงกระบอกปลายแหลม กว้าง ๓-๖ มม. ยาว ๑-๒.๕ ซม. สีแดง มีขนนุ่มหรือเกลี้ยง เมื่อแก่แตกตามรอยประสานจากโคนไปสู่ปลายผลเป็น ๒ ซีก ก้านผลยาวประมาณ ๕ มม. เมล็ดจำนวนมาก รูปไข่ กว้าง ๒-๓ มม. ยาว ๐.๗-๑ ซม. แบนมีปีกบางล้อมรอบควินินชนิดนี้เป็นพรรณไม้ต่างประเทศ มีถิ่นกำเนิดในทวีปอเมริกาใต้ นำไปปลูกในอินเดีย พม่า ศรีลังกา และอินโดนีเซีย (ชวา) พบขึ้นในดินร่วน บริเวณที่มีฝนตกชุกแต่น้ำไม่ขัง ที่สูงจากระดับน้ำทะเล ๖๐๐-๑,๘๐๐ ม. ในประเทศไทยนำเมล็ดมาปลูกที่จังหวัดเชียงใหม่ประโยชน์ ดูที่ควินิน ๑
ผู้เขียน รศ.กัลยา ภราไดย

ควีนปาล์ม Syagrus romanzofliana (Cham.) Glassman
ชื่อพ้อง Cocos romanzoffiana Cham., Arecastrum romanzoffianum (Cham.) Becc.
วงศ์ Palmae (Arecaceae)
ชื่อสามัญ Giriba palm, Queen palm
 ไม้ต้นพวกปาล์ม ลำต้นเดี่ยวขนาดใหญ่ สีเทา ใบประกอบแบบขนนก เรียงเวียนถี่ใกล้ยอด ๒๐-๓๐ ใบ มีใบย่อย ๒๔๐-๓๖๐ ใบ ดอกแยกเพศร่วมช่อ ช่อดอกแบบช่อแยกแขนง ออกที่ซอกกาบใบ สีนวลผลแบบผลผนังชั้นในแข็ง รูปค่อนข้างกลม สุกสีเหลือง เมล็ดค่อนข้างกลมรี
 ควีนปาล์มเป็นไม้ต้นพวกปาล์ม ลำต้นเดี่ยวขนาดใหญ่ สูงได้ถึง ๒๐ ม. สีเทา เส้นผ่านศูนย์กลาง ลำต้น ๓๐-๓๕ ซม. ตามลำต้นมีรอยกาบใบสีขาวปนเทาที่ร่วงหล่นไปเห็นเด่นชัดใบประกอบแบบขนนก เรียงเวียนถี่ใกล้ยอด ๒๐-๓๐ ใบ โคนก้านแผ่เป็นกาบ ยาว ๕๐-๖๐ ซม. ก้านใบยาว ๑-๑.๕ ม. สีเทาปนเขียว มีหนามเล็ก ๆ ที่ขอบ ใบกว้าง ๑.๕-๒ ม. ยาว ๓-๔ ม. มีใบย่อย ๒๔๐-๓๖๐ใบ ยาวไม่เท่ากัน รูปแถบ กว้าง ๔-๔.๕ ซม. ยาว ๗๐-๙๐ ซม. เรียงหลายระนาบไม่เป็นระเบียบค่อนข้างอ่อนและห้อยลู่ลง โคนใบย่อยอยู่ชิดกันกลุ่มละ ๒-๗ ใบ ปลายแหลมแต่มักแห้งและหักทำให้ปลายทู่แผ่นใบด้านบนสีเขียวเข้ม ด้านล่างสีเขียวอ่อนดอกแยกเพศร่วมช่อ ช่อดอกแบบช่อแยกแขนงออกที่ซอกกาบใบ ห้อยลู่ลง จำนวน ๓-๕ ช่อ ช่อดอกยาว ๑.๕-๒ ม. ก้านช่อดอกยาวประมาณ ๑ ม. โคนก้านช่อมีกาบแข็ง รูปคล้ายเรือ จำนวน ๒ กาบ ยาวใกล้เคียงกับความยาวช่อ มีใบประดับรูปทรงกระบอกหุ้มเป็นช่วง ๆ ปลายช่อแยกแขนงกระจาย ดอกเพศเมียอยู่ทางโคนช่อกลางช่อจะมีดอกเพศผู้ประกบสองข้างของดอกเพศเมียส่วนปลายช่อมีแต่ดอกเพศผู้เท่านั้นดอกเพศผู้มีลักษณะสมมาตร กลีบเลี้ยง ๓ กลีบ รูปไข่ ขนาดสั้นมาก กลีบดอก ๓ กลีบ สีนวล รูปรี กว้าง ๒-๓ มม. ยาว ๓-๔ มม. เรียงสลับกับกลีบเลี้ยง ขอบกลีบจรดกันในดอกตูม เกสรเพศผู้ ๖ เกสร และมีเกสรเพศเมียเป็นหมันดอก เพศเมียมีกลีบเลี้ยง ๓ กลีบ สั้นกว่ากลีบดอก กลีบดอก ๓ กลีบ เรียงสลับกับกลีบเลี้ยง แต่ละกลีบซ้อนทับกันกลีบดอกรูปไข่ ปลายหยัก เกสรเพศผู้เป็นหมัน เรียงเป็นวงล้อมรอบรังไข่ รังไข่อยู่เหนือวงกลีบ มี ๓ ช่องแต่ละช่องมีออวุล ๑ เม็ด ก้านยอดเกสรเพศเมียสั้นมากยอดเกสรเพศเมียแยกเป็น ๓ แฉก ปลายโค้งลงผลแบบผลผนังชั้นในแข็ง รูปค่อนข้างกลม กว้าง ประมาณ ๒ ซม. ยาวประมาณ ๒.๕ ซม. เปลือกเป็นเส้นใยแห้งหรือฉํ่าน้ำ สุกสีเหลือง เมล็ดค่อนข้างกลมรี ยาวประมาณ ๒ ซม. ผิวเรียบ มีสันตามยาว ๓ สันควีนปาล์มเป็นพรรณไม้ต่างประเทศ มีถิ่นกำเนิด ในทวีปอเมริกาใต้ นำเข้ามาปลูกเป็นปาล์มประดับ เจริญเติบโตเร็ว ทนทาน ติดผลจำนวนมาก ขยายพันธุ์ ได้อย่างรวดเร็วในประเทศไทย.
ผู้เขียน ดร.ปิยะ เฉลิมกลิ่น

ค้อ Livistona jenkinsiana Griff.
ชื่อพ้อง Livistona speciosa Kurz
วงศ์ Palmae (Arecaceae)
ชื่ออื่น ๆ ก๊อแล่ (เชียงใหม่); ทอ, โล้ละ, หลู่หล่า (กะเหรี่ยง-แม่ฮ่องสอน); นางกลางแจ๊ะ, มะก๊อซ่วม, มะก๊อแดง (เหนือ); สิเหรง (ปัตตานี)
 ไม้ต้นพวกปาล์ม ลำต้นเดี่ยว เรือนยอดเป็นรูปทรงค่อนข้างกลม ใบเดี่ยว เรียงเวียนถี่ใกล้ยอด ขอบแยกเป็นริ้วคล้ายฝ่ามือแกมขนนก ช่อดอกแบบช่อแยกแขนง ออกตามซอกใบ ดอกสีเขียวอมเหลีอง ผลแบบผลผนังชั้นในแข็ง ทรงรูปไข่แกมรูปทรงรี สีฟ้าอ่อนสุกสีน้ำเงิน
 ค้อเป็นไม้ต้นพวกปาล์ม ลำต้นเดี่ยว สูงได้ถึง ๒๐ ม. เรือนยอดเป็นรูปทรงค่อนข้างกลม ตามลำต้นมักมีโคนก้านใบแข็งและหนา หรือมีกาบเขียงติดอยู่ใบเดี่ยว เรียงเวียนถี่ใกล้ยอด ใบอ่อนตั้งขึ้นเมื่อแก่แผ่ออกและห้อยลง แผ่นใบรูปคล้ายฝ่ามือแกมขนนก กว้างและยาวประมาณ ๒ ม. ด้านล่างสีเทา พับจีบปลายแยกลึกประมาณ ๑ใน ๔ ส่วนของแผ่นใบ ด้านข้างของแผ่นใบแยกลึกประมาณ ๓ ใน ๔ ส่วน เห็นเป็นริ้วประมาณ ๑๐๐ ริ้ว ริ้วกว้าง ๕-๘ ซม. ยาวประมาณ ๑.๕ ม. ปลายริ้วแข็ง แยกเป็น ๒ แฉก ก้านใบหรือทางใบยาวประมาณ ๑.๕ ม. โคนก้านใบแผ่เป็นกาบลิ้นและหนา แยกออกเป็น ๒ ซีก ขอบโคนก้านใบมีเยื่อสีนํ้าตาลหยาบ แต่ละข้างของกาบมีแผ่นคล้ายลิ้นใบ โค้งเล็กน้อย มีขอบโค้งคล้ายกาบหอย ยาวประมาณ ๒๕ ซม. ขอบก้านใบมีหนามสีส้ม ยาวประมาณ ๒.๕ ซม.ที่โคนหนามโป่งและปลายโค้งขึ้น ระหว่างโคนแผ่นใบกับปลายก้านใบมีกระจังใบเป็นแผ่นแข็งคล้ายลิ้นใบติดอยู่ช่อดอกแบบช่อแยกแขนง ออกตามซอกใบ ยาวประมาณ ๒ ม. แผ่ออกและโค้งลง มีแขนงช่อย่อย ๑๐-๑๕ ช่อ แต่ละช่อยาว ๔๕-๖๐ ซม. กาบช่อดอก สีน้ำตาลแดง ยาวประมาณ ๒๐ ซม. แผ่ออกถึงห้อยลง ช่อย่อยแบบช่อเชิงลด มีทั้งดอกสมบูรณ์เพศและแยกเพศในต้นเดียวกัน ดอกเล็ก สีเขียวอมเหลือง กลีบเลี้ยงโคนเชื่อมติดกันปลายแยกเป็น ๓ แฉก กลีบดอกโคนเชื่อมติดกัน ปลายแยกเป็น ๓ แฉก เกสรเพศผู้ ๖ เกสร ก้านชูอับเรณูโคนเชื่อมติดกันเป็นหลอดสั้น ปลายแยกและแผ่กว้างเป็นรูปสามเหลี่ยม อับเรณูเล็ก รังไข่อยู่เหนือวงกลีบ มี ๓ ช่อง แต่ละช่อง มีออวุล ๑ เม็ดผลแบบผลผนังชั้นในแข็ง ทรงรูปไข่แกมรูปทรงรี กว้างประมาณ ๒.๕ ซม. ยาวประมาณ ๓ ซม. ผิวเรียบ เป็นมัน สีฟ้าอ่อน สุกสีน้ำเงินค้อมีเขตการกระจายพันธุ์ในประเทศไทยทางภาคเหนือ ภาคตะวันตก ภาคตะวันออก และภาคใต้พบตามป่าดิบชื้นป่าดิบแล้ง และป่าดิบเขา ที่สูงจากระดับน้ำทะเล ๔๐๐-๙๐๐ ม. ทางภาคใต้จะพบอยู่ เป็นกลุ่มบนที่ลาดชันและตามเชิงเขา ในต่างประเทศ พบที่ภูฏาน พม่า จีน (ยูนนาน) และมาเลเซียประโยชน์ ใบใช้มุงหลังคา ลำต้นใช้ก่อสร้างบ้าน.
ผู้เขียน ผศ. ดร.จิรายุพิน จันทรประสงค์

คอกม้าแตก ๑ Asystasia salicifolia Craib
วงศ์ Acanthaceae
 ไม้พุ่ม กิ่งเป็นสี่เหลี่ยม ใบเดี่ยว เรียงตรงข้ามรูปใบหอก รูปขอบขนาน หรือรูปไข่ ช่อดอกแบบช่อกระจะ คล้ายช่อเชิงลด ออกด้านเดียวที่ปลายยอดหรือซอกใบ ดอกสีขาวหรือสีชมพูอมม่วง ผลแบบผลแห้งแตก รูปทรงรีแคบ ปลายป่อง เมล็ด ๔ เมล็ด รูปทรงกลม ค่อนข้างแบน
 คอกม้าแตกชนิดนี้เป็นไม้พุ่ม สูงได้ถึง ๑ ม. กิ่งเป็นสี่เหลี่ยม สีน้ำตาลอ่อนมีขนประปรายใบเดี่ยว เรียงตรงข้าม รูปใบหอก รูปขอบขนานหรือรูปไข่ กว้าง ๑-๓.๘ ซม. ยาว ๗-๒๔ ซม. ปลายแหลม โคนมน ขอบเรียบ แผ่นใบบางคล้ายกระดาษ มีขนสากประปรายทั้ง ๒ ด้าน เส้นแขนงใบข้างละ ๗-๑๑ เส้น ก้านใบสั้นมากหรือไร้ก้านช่อดอกแบบช่อกระจะ คล้ายช่อเชิงลด ออกด้านเดียวที่ปลายยอดหรือซอกใบ ยาว ๘-๑๖ ซม. ก้านช่อยาว ๕-๑๒ ซม. ใบประดับ ๑ คู่ ใบประดับย่อย ๑ คู่ ขนาดเล็ก ก้านดอกสั้นมาก ดอกสีขาวหรือสีชมพูอมม่วง กลีบเลี้ยงโคนเชื่อมติดกัน ปลายแยกเป็น ๕ แฉก เล็ก ๆ กลีบดอกรูปปากเปิด โคนเชื่อมติดกันเป็นหลอดรูปแตร ด้านนอกสีม่วง ปลายแยกเป็น ๕ แฉก แยกเป็น ๒ ซีก ซีกบน ๒ แฉก ซีกล่าง ๓ แฉก แต่ละแฉกรูปไข่สีขาวหรือสีชมพู มีจุดสีม่วงที่กลีบล่าง มีขนประปรายแฉกกลีบดอกเรียงแบบซ้อนเหลื่อมในดอกตูม เกสรเพศผู้ ๔ เกสร มี ๒ คู่ ยาวไม่เท่ากัน ติดใกล้โคนหลอดกลีบดอก ก้านชูอับเรณูค่อนข้างหนา มีขนต่อมประปราย อับเรณูรูป ขอบขนาน แตกตามช่อง รังไข่อยู่เหนือวงกลีบ มีขนต่อมประปราย มี ๒ ช่อง แต่ละช่องมีออวุล ๒ เม็ด ก้านยอดเกสรเพศเมียเรียว ยาวประมาณ ๒.๕ ซม. ยอดเกสรเพศเมียแยกเป็น ๒ แฉกผลแบบผลแห้งแตก รูปทรงรีแคบ ปลายป่องกว้าง ๐.๔-๐.๕ ซม. ยาว ๑-๒.๕ ซม. ปลายสุดเป็นติ่งแหลมมีขนต่อมประปราย เมล็ดมี ๔ เมล็ด รูปทรงกลม ค่อนข้างแบน เกลี้ยงหรือมีขนสั้นนุ่มคอกม้าแตกชนิดนี้มีเขตการกระจายพันธุ์ในประเทศไทยทางภาคเหนือ ภาคตะวันออก และภาคตะวันตกเฉียงใต้ พบขึ้นตามที่รกร้างหรือตามชายป่าที่สูงจากระดับน้ำทะเล ๒๐๐-๓๐๐ ม. ออกดอกเดือนธันวาคมถึงมกราคม เป็นผลเดือนกุมภาพันธ์ ในต่างประเทศพบที่พม่า.
ผู้เขียน นายวินัย สมประสงค์

คอกม้าแตก ๒ Strobilanthes siamensis C. B. Clarke
ชื่อพ้อง Strobilanthes auriculatus Nees var. siamensis (C. B. Clarke) Benoist
วงศ์ Acanthaceae
ชื่ออื่น ๆ หญ้าเล็กนาป่า (เชียงใหม่)
 ไม้พุ่ม กิ่งเป็นสี่เหลี่ยม ใบเดี่ยว เรียงตรงข้าม รูปไข่แกมรูปใบหอก ช่อดอกแบบช่อเชิงลด ออกที่ปลายยอดหรือซอกใบ ใบประดับย่อยรูปไข่หรือรูปไข่กลับ ส่วนปลายแหลมโค้ง เรียงซ้อนเหลื่อมกัน ดอกสีม่วง ผลแบบผลแห้งแตก รูปทรงรีแคบ เมล็ด ๔ เมล็ด รูปทรงกลม ค่อนข้างแบน
 คอกม้าแตกชนิดนี้เป็นไม้พุ่มหลายปี ตั้งตรง สูง ๑.๕-๒ ม. กิ่งเป็นสี่เหลี่ยม สีน้ำตาลอ่อนมีขนประปรายใบเดี่ยว เรียงตรงข้าม รูปไข่แกมรูปใบหอกไม่สมมาตร กว้าง ๒-๗.๕ ซม. ยาว ๕-๓๒ ซม. ปลายแหลมโคนรูปติ่งหู ขอบจักฟันเลื่อย แผ่นใบบางคล้ายกระดาษมีขนประปรายทั้ง ๒ ด้าน เส้นแขนงใบข้างละ ๙-๑๕ เส้น เห็นชัดเจนทั้ง ๒ ด้าน ก้านใบสั้นมากหรือไร้ก้านช่อดอกแบบช่อเชิงลด ออกที่ปลายยอดหรือซอกใบ ยาว ๖.๕-๘ ซม. ก้านช่อยาว ๑-๒.๕ ซม. ดอกสีม่วงเรียงแน่น ใบประดับย่อยรูปไข่หรือรูปไข่กลับ กว้าง ๕-๖ มม. ยาว ๑.๖-๑.๙ ซม. ปลายแหลมโค้ง เรียงซ้อนเหลื่อมกัน ก้านดอกสั้นมาก กลีบเลี้ยงเรียงเป็น ๒ ชั้น ชั้นละ ๕ กลีบ รูปรีแกมรูปขอบขนาน ขอบมีขนกลีบดอกรูปปากเปิด โคนเชื่อมติดกันเป็นหลอดรูปแตรยาว ๐.๘-๓ ซม. ปลายแยกเป็น ๕ แฉก มี ๒ ซีก ซีกบน ๒ แฉก ซีกล่าง ๓ แฉก แต่ละแฉกรูปไข่ กว้าง ๓-๔ มม. ยาวประมาณ ๕ มม. มีขนประปราย แฉกกลีบดอกเรียงแบบบิดเวียนซ้ายในดอกตูม เกสรเพศผู้ ๔ เกสร มี ๒ คู่ ยาวไม่เท่ากัน ติดใกล้โคนหลอดกลีบดอก ก้านชูอับเรณูค่อนข้างหนา มีขนประปราย อับเรณูรูปขอบขนาน แตกตามช่อง รังไข่อยู่เหนือวงกลีบ มี ๒ ช่อง แต่ละช่องมีออวุล ๒ เม็ด ก้านยอดเกสรเพศเมียเรียว ยาวประมาณ ๑.๗ ซม. ยอดเกสรเพศเมียแยก เป็นแฉกส้ัน ๒ แฉกผลแบบผลแห้งแตก รูปทรงรีแคบ ยาวประมาณ ๐.๗-๑ ซม. ปลายแหลม เมล็ดมี ๔ เมล็ด รูปทรงกลม ค่อนข้างแบน มีขนสั้นประปรายคอกม้าแตกชนิดนี้มีเขตการกระจายพันธุ์ในประเทศไทยทางภาคเหนือ และภาคตะวันออกเฉียงเหนือ พบขึ้นตามชายปาดิบแล้ง ที่สูงจากระดับน้ำทะเล ๑๐๐-๔๐๐ ม. ออกดอกเดือนธันวาคมถึงมกราคม เป็นผลเดือนกุมภาพันธ์ในต่างประเทศพบที่พม่า จีนตอนใต้และลาว.
ผู้เขียน นายวินัย สมประสงค์

คอกว่าง Cleisomeria lanatum (Lindl.) Lindl. ex G. Don
ชื่อพ้อง Cleisostoma lanatum Lindl., Saccolabium lanatum (Lindl.) Hook, f., Sarcanthus lanatus (Lindl.) Holttum, Uncifera maxilla-leonis Guillaumin
วงศ์ Orchidaceae
 กล้วยไม้อิงอาศัย ใบเดี่ยว เรียงสลับ รูปขอบขนานแคบ ปลายเว้า ช่อดอกแบบช่อกระจะ ออกตามข้อที่ใบร่วงไปแล้วเป็นช่อเดี่ยวหรือช่อแยกแขนงดอกเล็ก สีเขียวอ่อนแกมม่วง เรียงเวียนรอบแกนช่อค่อนข้างแน่น ผลแบบผลแห้งแตก รูปทรงกระบอก เมล็ดจำนวนมาก ขนาดเล็กเป็นผง
 คอกว่างเป็นกล้วยไม้อิงอาศัย เจริญทางยอดต้นยาว ๑๐-๑๕ ซม. รากยาว แยกแขนง ออกตามข้อที่ใบร่วงไปแล้วใบเดี่ยว เรียงสลับเป็น ๒ แถว โคนซ้อนกัน รูปขอบขนานแคบ กว้าง ๒-๒.๕ ซม. ยาวได้ถึง ๑๔ ซม. ปลายมน หยักเว้าไม่เท่ากัน โคนโอบหุ้มข้อประมาณครึ่งของเส้นรอบวงข้อ แผ่นใบหนาและเหนียวคล้ายแผ่นหนัง พับกลางตามยาวคล้ายราง ใบแก่ร่วงช่อดอกแบบช่อกระจะ ออกตามข้อที่ใบร่วงไปแล้วเป็นช่อเดี่ยวหรือช่อแยกแขนง ทั้งช่อยาว ๑๒-๒๐ ซม. ก้านแกนช่อและก้านดอกมีขนสั้นละเอียด ก้านช่อ ยาว ๖-๑๐ ซม. แกนช่อยาว ๖-๑๐ ซม. ใบประดับรูปใบ หอก ยาวประมาณ ๑ ซม. ใบประดับย่อยติดทน รูปไข่ ยาวประมาณ ๘ มม. มีแถบสีม่วงตามแนวกลางตลอดถึงปลายซึ่งเรียวแหลม ดอกสีเขียวอ่อนแกมม่วง ขนาด ประมาณ ๗ มม. เรียงเวียนรอบแกนช่อค่อนข้างแน่นกลีบเลี้ยง ๓ กลีบ สีม่วงถึงม่วงเข้ม ขอบสีเขียว แต่ละกลีบยาวประมาณ ๒.๕ มม. ด้านนอกมีขนหนาแน่นและมีสันยาวตลอดแนวกลางกลีบ ปลายยกสูงเป็นติ่งแหลม กลีบเลี้ยงกลีบบนอยู่ในแนวตั้ง รูปคล้ายหมวก กลีบเลี้ยงด้านข้างรูปขอบขนานแกมรูปรี กางออกคล้ายปีก กลีบดอก ๓ กลีบ กลีบดอกด้านข้างสีเขียวอ่อน มีเสันกลีบสีม่วงแดง ๓ เสัน หรือเป็นแถบกว้างสีม่วงแดงรูปขอบขนาน กว้างและยาวประมาณ ๑.๕ มม. ปลายตัดหรือมนเล็กน้อย มีขนละเอียดทางด้านนอกและที่ขอบ กลีบปากสีเขียวอ่อน ยาวประมาณ ๕ มม. ช่วงปลายสีขาว รูปหัวใจแกมรูปไข่ ยาวประมาณ ๒.๕ มม. ปลายแยกเป็นแฉกเรียวแหลม ๒ แฉก กางออก สีม่วงอ่อน หูกลีบปากบาง รูปสามเหลี่ยม ยาวใกล้เคียงกับกลีบปากช่วงปลาย แนวกลางกลีบปากด้านบนมีสันยาวโคนทั้ง ๒ ข้างมีขน เดือยกลีบปากรูปคล้ายถุง แบนทางด้านข้าง ยาวประมาณ ๒.๕ มม. ปลายมน ใกล้ปากถุงมีเนี่อเยื่อนูนเป็นแผ่น เส้าเกสรสั้น ฝาปิดกลุ่มเรณูรูปไข่ปลายสอบเรียว กลุ่มเรณูมี ๒ คู่ แต่ละคู่ประกอบด้วยกลุ่มเรณูรูปกลมแป้นขนาดไม่เท่ากัน ติดอยู่บนแถบใสรูปคล้ายลิ่ม โคนเรียวคอด ส่วนที่พับงอเป็นแผ่นเล็กมีสารเหนียว รังไข่อยู่ใต้วงกลีบ รูปทรงกระบอก ความยาวรวมก้านดอกประมาณ ๒ มม. มี ๑ ช่อง ออวุลจำนวนมาก ยอดเกสรเพศเมียเป็นแอ่งอยู่ทางด้านหน้าใกล้ ปลายเส้าเกสรผลแบบผลแห้งแตก รูปทรงกระบอก เส้นผ่านศูนย์กลางประมาณ ๕ มม. ยาวประมาณ ๗ มม. เมล็ดจำนวนมาก ขนาดเล็กเป็นผงคอกว่างมีเขตกระจายพันธุ์ในประเทศไทยเกือบทุกภาค ยกเว้นภาคกลางและภาคตะวันออก พบตามป่าผลัดใบและป่าดิบแล้ง ที่สูงตั้งแต่ใกล้ระดับน้ำทะเลถึงประมาณ ๖๐๐ ม. ออกดอกช่วงฤดูร้อน ในต่างประเทศพบที่พม่า ภูมิภาคอินโดจีน และมาเลเซียคอกว่างเป็นกล้วยไม้สกุลเดียวกับแข้งกว่าง [Cleisomeria pilosulum (Gagnep.) Seidenf. et Garay] และมีลักษณะคล้ายกันมาก ต่างกันที่ลักษณะของใบและกลีบปากช่วงปลาย.
ผู้เขียน รศ. ดร.อบฉันท์ ไทยทอง

คอกิ่ง ๑ Desmodium zonatum Miq.
ชื่อพ้อง Desmodium ormocarpoides Moritzi, D. ormocarpoides Moritzi var. velutina Prain
วงศ์ Leguminosae-Papilionoideae
 ไม้พุ่ม กิ่งอ่อนและช่อดอกมีขนรูปตะขอ ใบประกอบแบบขนนก ลดรูปเหลือใบเดียว เรียงเวียนรูปขอบขนานหรือรูปขอบขนานแกมรูปใบหอก ช่อดอกแบบช่อกระจะ ออกที่ยอดหรือตามซอกใบ ดอกรูปดอกถั่ว สีขาวถึงสีชมพู ผลแบบผลแห้งไม่แตก เป็นฝักรูปทรงกระบอก คอดเป็นข้อระหว่างเมล็ด เมล็ดแบน รูปไต สีนํ้าตาล
 คอกิ่วชนิดนี้เป็นไม้พุ่มขนาดเล็ก สูง ๐.๓-๑ ม. กิ่งอ่อน และช่อดอกมีขนรูปตะขอสั้น ๆใบประกอบแบบขนนก ลดรูปเหลือใบเดียวเรียงเวียน รูปขอบขนานหรือรูปขอบขนานแกมรูปใบหอก กว้าง ๒-๕ ซม. ยาว ๕-๑๕ ซม. ปลายเรียวแหลม โคนมน ขอบเรียบ แผ่นใบด้านบนมีขนรูปตะขอประปราย ด้านล่างมีขนสั้นนุ่ม เส้นแขนงใบข้างละ ๗-๑๐ เส้น ก้านใบยาว ๑-๓ ซม. ก้านใบย่อยยาวประมาณ ๓ มม. หูใบรูปสามเหลี่ยมแคบ ปลายเรียวแหลม กว้าง ๒-๓ มม. ยาว ๐.๕-๑ ซม. หูใบย่อยเรียวคล้ายขน ยาว ๔-๗ มม.ช่อดอกแบบช่อกระจะ ออกที่ยอดหรือตามซอก ใบ ยาว ๘-๒๕ ซม. ใบประดับรูปสามเหลี่ยม ปลายเรียวแหลม กว้าง ๑-๑.๕ มม. ยาว ๓-๕ มม. ก้านดอกยาว ๐.๕-๑ ซม. ดอกรูปดอกถั่ว ยาว ๐.๘-๑ ซม. กลีบเลี้ยง ยาว ๒-๓ มม. โคนเชื่อมติดกันเป็นรูปถ้วย ปลายแยกเป็นแฉกรูปสามเหลี่ยม ๔ แฉก มีขนรูปตะขอ กลีบดอก ๕ กลีบ สีขาวถึงสีชมพู กลีบกลางรูปไข่กลับ กว้าง ๔-๖ มม. ยาว ๖-๗ มม. กลีบคู่ข้างกว้างประมาณ ๒ มม. ยาวประมาณ ๖ มม. ปลายมนกลม กลีบคู่ล่างติดกันเป็นรูปท้องเรือ กว้างประมาณ ๒ มม. ยาวประมาณ ๖.๕-๗ มม. ปลายมน เกสรเพศผู้ ๑๐ เกสร ก้านชูอับเรณูเชื่อมติดกันเป็นแผ่น รังไข่อยู่เหนือวงกลีบ รูปขอบขนาน ขนาดเล็ก มีขน มี ๑ ช่อง ออวุล ๖-๘ เม็ด ก้านยอดเกสรเพศเมียโค้ง ยอดเกสรเพศเมียเป็นตุ่มผลแบบผลแห้งไม่แตก เป็นฝักรูปทรงกระบอกกว้างประมาณ ๓ มม. ยาว ๕-๑๐ ซม. มีขนรูปตะขอคอดเป็นข้อระหว่างเมล็ด ๖-๘ ข้อ หลุดจากกันเมื่อ แก่ เมล็ดแบน รูปไต สีน้ำตาล กว้างประมาณ ๑ มม. ยาวประมาณ ๓ มม.คอกิ่วชนิดนี้มีเขตการกระจายพันธุ์ในประเทศไทยทางภาคเหนือและภาคตะวันตกเฉียงใต้ พบขึ้นในป่าเบญจพรรณใกล้ภูเขาหินปูน ที่สูงจากระลับน้ำทะเล ๑๕๐-๗๐๐ ม. ในต่างประเทศพบที่พม่าและลาว.
ผู้เขียน ตร.ชวลิต นิยมรรรม

คอกิ่ง ๒ Scindapsus hederaceus Miq.
ชื่อพ้อง Scindapsus inquinatus Schott, S. poilanei Gagnep., S. pothoides Miq.
ชื่อวงศ์ Araceae
ชื่ออื่น ๆ ย่านงด (นครศรีธรรมราช)
 ไม้เถาล้มลุกหลายปี ใบเดี่ยว เรียงสลับ รูปใบหอกแกมรูปขอบขนานหรือรูปใบหอกแกมรูปรี ค่อนข้างเบี้ยว ก้านใบแผ่เป็นครีบเกือบถึงปลายก้าน ดอกสมบูรณ์เพศ ช่อดอกแบบช่อเชิงลดมีกาบ ออกที่ยอดกาบหุ้มช่อดอกสีเขียวอมเหลืองอ่อนหรือสีเหลืองอ่อนรูปกระสวยหรือรูปเรือ ค่อนข้างแคบ ดอกสีเขียวหรือสีเขียวอมเหลือง ไม่มีกลีบเลี้ยงและกลีบดอก ผลแบบผลมีเนื้อหนึ่งถึงหลายเมล็ด รูปทรงรีหรือรูปค่อนข้างกลม สุกสีแดง เมล็ดมี ๑ เมล็ด รูปคล้ายไต แบน
 คอกิ่วชนิดนี้เป็นไม้เถาล้มลุกหลายปี เลื้อยเกาะ ตามต้นไม้หรือตามหิน ยาวได้ถึง ๒๐ ม. ลำต้นเรียวยาวเส้นผ่านศูนย์กลางประมาณ ๑ ซม. สีเขียวใบเดี่ยว เรียงสลับ รูปใบหอกแกมรูปขอบขนานหรือรูปใบหอกแกมรูปรี ค่อนข้างเบี้ยว กว้าง ๓-๘.๕ ซม. ยาว ๑๐-๒๑ ซม. ปลายเรียวแหลม โคนรูปลิ่มหรือมนขอบเรียบ แผ่นใบค่อนข้างหนาคล้ายแผ่นหนัง เกลี้ยงทั้ง ๒ ด้าน ด้านบนสีเขียวเข้ม ด้านล่างสีเขียวอ่อนเส้นกลางใบนูนทางด้านล่าง เส้นแขนงใบจำนวนมากเรียงค่อนข้างถี่ เห็นไม่ชัดทางด้านบน ก้านใบยาว ๕-๑๐ ซม. แผ่เป็นครีบเกือบถึงปลายก้าน โคนเป็นกาบ หุ้มลำต้นดอกสมบูรณ์เพศ ช่อดอกแบบช่อเชิงลดมีกาบ ออกที่ยอดเป็นช่อเดี่ยว กาบทุ้มช่อดอกสีเขียวอมเหลือง อ่อนหรือสีเหลืองอ่อน รูปกระสวยหรือรูปเรือ ค่อนข้างแคบ ยาว ๔.๕-๘ ซม. ปลายเรียวแหลม ก้านช่อดอก ยาว ๓-๖ ซม. ส่วนที่เป็นช่อเชิงลดรูปทรงกระบอก ยาว ๓-๗ ซม. ปลายมน มีดอกจำนวนมากเรียงชิดกันรอบแกนช่อ สีเขียวหรือสีเขียวอมเหลือง ไม่มีกลีบเลี้ยงและกลีบดอก เกสรเพศผู้ ๔ เกสร เกสรเพศเมียด้านบนเห็นเป็นรูปหกเหลี่ยมหรือสี่เหลี่ยม รังไข่อยู่เหนือวงกลีบ รูปหกเหลี่ยมหรือสี่เหลี่ยม มี ๑ ช่อง ออวุล ๑ เม็ด ยอดเกสรเพศเมียปลายตัดผลแบบผลมีเนื้อหนึ่งถึงหลายเมล็ด รูปทรงรีหรือรูปค่อนข้างกลม เส้นผ่านศูนย์กลางประมาณ ๖ มม. สุกสีแดง เมล็ดรูปคล้ายไต แบนมี ๑ เมล็ดคอกิ่วชนิดนื้มีเขตการกระจายพันธุ์ในประเทศไทยทางภาคตะวันออกเฉียงเหนือ ภาคตะวันออก และภาคใต้ พบตามป่าดิบ ป่าพรุ หรือภูเขาหินปูน ที่สูงตั้งแต่ใกล้ระดับนํ้าทะเลถึงประมาณ ๙๐๐ ม. ในต่างประเทศพบที่ภูมิภาคอินโดจีน และมาเลเซียประโยชน์ ในมาเลเซียนำลำต้นมาเคี่ยว ใช้เป็นยานวดแก้โรคข้ออักเสบ.
ผู้เขียน ผศ. ดร.ฉัตรข้ย เงินแสงสรวย

ค้อดอย Trachycarpus oreophilus Gibbons et Spanner
วงศ์ Palmae (Arecaceae)
ชื่ออื่น ๆ ค้อเชียงดาว(เชียงใหม่)
 ไม้ต้นพวกปาล์ม ลำต้นเดี่ยว ไม่แตกกอ เรือนยอดรูปทรงค่อนข้างกลม ใบเดี่ยว เรียงเวียนถี่ใกล้ยอดรูปฝ่ามือ ดอกแยกเพศต่างต้น ช่อดอกแบบข้อแยกแขนง ออกระหว่างซอกใบ ดอกสีขาวถึงสีเหลืองนวลผลแบบผลผนังชั้นในแข็ง รูปค่อนข้างกลม เมื่อแก่สีเหลืองอมเขียวถึงสีนํ้าตาล เมล็ดรูปไต
 ค้อดอยเป็นไม้ต้นพวกปาล์ม ลำต้นเดี่ยว ไม่แตกกอ สูงได้ถึง ๒๐ ม. เส้นผ่านศูนย์กลาง ๑๐-๒๐(-๒๕) ซม. มีรอยแผลเป็นของใบเป็นแนวขวางลำต้นค่อนข้างถี่แต่ไม่เด่นชัด เรือนยอดรูปทรงค่อนข้างกลมใบเดี่ยว เรียงเวียนถี่เป็นกระจุกใกล้ยอด รูปฝ่ามือ ก้านใบยาว ๐.๕-๑ ม. ตอนกลางเป็นแถบสีเหลืองตาม ความยาวของก้าน ขอบก้านสีเขียวหยักคล้ายฟันเลื่อยแต่ไม่ค่อยเป็นระเบียบ โคนก้านใบมีรกเป็นเส้นใยสานกันแน่น แผ่นใบรูปค่อนข้างกลม กว้าง และยาว ๐.๗-๑ ม. ส่วนที่เชื่อมติดกันประมาณครึ่งหนึ่งของความยาวปลายแยกเป็นริ้วประมาณ ๖๐ ริ้วหรือมากกว่า ด้านบนสีเขียวเข้ม ด้านล่างสีอ่อนกว่า กระจังใบเด่นชัด ยาวประมาณ ๓ ซม.ดอกแยกเพศต่างต้น ช่อดอกแบบช่อแยกแขนง ออกระหว่างซอกใบ ดอกเล็ก สีขาวถึงสีเหลืองนวลช่อดอกเพศผู้ยาวประมาณ ๒๐-๓๐ ซม. ก้านช่อยาว ๑๐-๒๐ ซม. แยกเป็น ๒-๓ แขนง และมีแขนงย่อย จำนวนมาก ยาว ๓-๕ ซม. ช่อดอกเพศเมียยาว ๐.๕-๑ ม. ก้านช่อยาว ๑๕-๓๐ ซม. กาบหุ้มช่อดอกมีลักษณะเป็นรูปเรือ ปลายแหลม โคนเชื่อมติดกันเป็นหลอด ยาวกว่าก้านช่อดอกเล็กน้อย กาบทุ้มแขนงมีลักษณะคล้าย กับกาบทุ้มช่อดอก แต่โคนกาบไม่เชื่อมกันยาวประมาณ ๒ เท่าของก้านแขนงผลแบบผลผนังชั้นในแข็ง รูปค่อนข้างกลม กว้าง ประมาณ ๑ ซม. ยาว ๗-๘ มม. เปลือกบาง เมื่อแก่ สีเหลืองอมเขียวถึงสีนํ้าตาล เมล็ดรูปไต กว้าง ๗-๙ มม. ยาว ๖-๗ มม. มี ๑ เมล็ดค้อดอยเป็นพรรณไม้ถิ่นเดียวของไทย มีเขตการกระจายพันธุ์ทางภาคเหนือ พบขึ้นบนเขาหินปูน ที่สูงจากระดับนํ้าทะเล ๑,๗๐๐-๒,๑๕๐ ม.ค้อดอยคล้ายค้อ (Livistona jenkinsiana Griff) ต่างกันเด่นชัดที่ผลและการกระจายพันธุ์
ผู้เขียน ดร.ชวลิต นิยมธรรม

คอแดง Dypsis leptocheilos (Hodel) Beentje et J. Dransf.
ชื่อพ้อง Neodypsis leptocheilos Hodel
วงศ์ Palmae (Arecaceae)
ชื่ออื่น ๆ ปาล์มคอแดง
ชื่อสามัญ Redneck palm, Teddy bear palm
 ไม้ต้นพวกปาล์ม ลำต้นเดี่ยว สีเขียวเคลือบขาว มีรอยกาบใบสีน้ำตาล คอยอดมีขนสีน้ำตาลแดงหนาแน่น ใบประกอบแบบขนนก เรียงเวียนถี่ใกล้ยอด ๑๒-๑๕ ใบ ดอกแยกเพศร่วมช่อ ช่อดอกแบบ ช่อแยกแขนง ออกที่ซอกกาบใบ เมื่อช่อดอกโตกาบใบจะร่วงไป ดอกสีขาวนวล ผลแบบผลผนังชั้นในแข็งรูปทรงกลม สุกสีน้ำตาลเข้ม เมล็ด ๑ เมล็ด แข็ง รูปทรงกลมถึงรี
 คอแดงเป็นไม้ต้นพวกปาล์ม ลำต้นเดี่ยว สูงได้ถึง ๑๐ ม. เส้นผ่านศูนย์กลาง ๑๕-๒๕ ซม. สีเขียวเคลือบขาว มีรอยกาบใบนูนเด่น สีน้ำตาล ช่วงคอยอด มีขนสีนํ้าตาลแดงหนาแน่นใบประกอบแบบขนนก เรียงเวียนถี่ใกล้ยอด ๑๒-๑๕ ใบ กว้างประมาณ ๑.๒ ม. ยาว ๓-๔ ม. โคนก้านใบแผ่เป็นกาบแนบชิดลำต้น และมีขนสีน้ำตาลแดงหนาแน่น กาบใบยาว ๔๐-๕๐ ซม. ก้านใบยาว ๑๔-๑๗ ซม. ใบย่อย ๙๐-๑๐๐ ใบ รูปแถบ กว้าง ๓-๔ ซม. ยาว ๔๕-๖๐ ซม. ปลายแหลม เรียงสลับระนาบเดียวด้านบนสีเขียวเข้ม ด้านล่างสีเขียวอ่อนไม่มีก้านใบดอกแยกเพศร่วมช่อ ช่อดอกแบบช่อแยกแขนง ออกที่ซอกกาบใบ เมื่อช่อดอกโตกาบใบจะร่วงไป ช่อตั้งตรง กว้างประมาณ ๑.๔ ม. ยาวประมาณ ๑.๗ ม. มี ๓-๔ ช่อ แต่ละช่อที่โคนมีกาบรูปคล้ายเรือ ก้านช่อดอกยาว ๖๐-๖๕ ซม. มีใบประดับรูปไข่หุ้ม ยาวเท่ากับก้านช่อ ปลายช่อแยกแขนงกระจาย ดอกเพศผู้มีกลีบเลี้ยง ๓ กลีบ รูปไข่ กว้างและยาว ๑-๑.๕ มม. กลีบดอก ๓ กลีบ สีขาวนวล รูปไข่ กว้างและยาวประมาณ ๒ มม. เรียงสลับกับกลีบเลี้ยง เกสรเพศผู้ที่สมบูรณ์ ๓ เกสร ที่เป็นหมัน ๓ เกสร ก้านชูอับเรณูและอับเรณูยาวประมาณ ๑ มม. ดอกเพศเมียมีกลีบเลี้ยง ๓ กลีบ รูปไข่กว้างและยาวประมาณ ๒ มม. กลีบดอก ๓ กลีบ สีขาวนวลรูปไข่ กว้างและยาวประมาณ ๓ มม. ปลายกลีบเป็นติ่งเรียงสลับกับกลีบเลี้ยง รังไข่อยู่เหนือวงกลีบ รูปรี กว้าง ๒-๒.๕ มม. ยาวประมาณ ๔ มม. มี ๑ ช่อง ออวุล ๑ เม็ด ก้านยอดเกสรเพศเมียสั้นมาก ยอดเกสรเพศเมียแยกเป็น ๓ แฉก ปลายโค้งลงผลแบบผลผนังชั้นในแข็ง รูปทรงกลม เส้นผ่านศูนย์กลาง ๑-๑๒ ซม. สุกสีน้ำตาลเข้ม เนื้อบางเมล็ดรูปทรงกลมถึงรี กว้างประมาณ ๙ มม. ยาวประมาณ ๑ ซม. โคนเรียวปลายค่อนข้างกลมคอแดงเป็นพรรณไม้ต่างประเทศ มีถิ่นกำเนิดในมาดากัสการ์ นำเข้ามาปลูกในประเทศไทยเป็นปาล์มประดับ เจริญเติบโตได้ดีในทุกภาคของประเทศ ชอบดินร่วนระบายนํ้าดี มีความชื้นปานกลางคอแดงชนิดนื้มีลักษณะใกล้เคียงกับปาล์มคอแดงชนิด Dypsis lastelliana (Baill.) Beentje et J. Dransf. ซึ่งปาล์มคอแดงชนิดนื้มีลำต้นสูงกว่าผล ขนาดใหญ่กว่าแต่ใต้รับความนิยมปลูกน้อยกว่า ปัจจุบันไม่ค่อยพบ.
ผู้เขียน ดร.ปิยะ เฉลิมกลิ่น

ค้อนกลอง Capparis grandis L. f.
ชื่อพ้อง Capparis auricans (Kurz) Craib, C. mekongensis Gagnep. var. crispata Craib
วงศ์ Capparaceae
 ไม้ต้น เปลือกสีน้ำตาล มีช่องอากาศเป็นแนวสั้น ๆ ตามยาวคล้ายริ้วสีจาง ใบเดี่ยว เรียงเวียน รูปไข่หรือรูปรีแกมรูปขอบขนาน สีเหลืองอ่อนเมื่อแห้ง ช่อดอกแบบช่อซี่ร่ม ออกตามปลายกิ่งหรือตามซอกใบใกล้ปลายกิ่ง ดอกสีขาว เกสรเพศผู้จำนวนมากและยาว ผลแบบผลมีเนื้อหนึ่งถึงหลายเมล็ด รูปทรงกลมหรือกลมรี เมื่อแห้งแข็งคล้ายหนัง เมล็ดรูปคล้าย ไต เบี้ยว
 ค้อนกลองเป็นไม้ต้นสูง ๒-๓(-๑๐) ม. ตามกิ่งอ่อนโดยเฉพาะอย่างยิ่งบริเวณใกล้ใคนก้านใบมีหนามแหลมแข็ง และมักโค้งเล็กน้อย ๑ คู่ กิ่งอ่อนมีขนสั้นหนานุ่ม กิ่งแก่เกลี้ยง เปลือกสีนํ้าตาล มีช่องอากาศเป็นแนวสั้น ๆ ตามยาวคล้ายริ้วสีจางใบเดี่ยว เรียงเวียน รูปไข่หรือรูปรีแกมรูปขอบขนาน กว้าง ๒-๕.๕ ซม. ยาว ๖-๑๔ ซม. ปลายแหลมถึงเรียวแหลม โคนรูปลิ่มถึงค่อนข้างมนและอาจเบี้ยวเล็กน้อย ขอบเรียบหรือเป็นคลื่นบ้างเล็กน้อย แผ่นใบค่อนข้างหนา ใบอ่อนมีขนสั้นนุ่มประปรายและสีเหลืองอ่อนเมื่อแห้ง เส้นกลางใบและเส้นแขนงใบนูนเด่นหรือเป็นสันคมทางด้านล่าง เป็นร่องทางด้านบน เส้นแขนงใบข้างละ ๘-๑๒ เส้น ปลายเส้นโค้งจรดกับเส้นถัดขึ้นไปใกล้ขอบใบ เส้นใบย่อยแบบร่างแห สังเกตเห็นได้ทางด้านล่าง ก้านใบยาวประมาณ ๑ ซม. เมื่ออ่อนมี ขนสั้นนุ่มหนาแน่นช่อดอกแบบช่อซี่ร่ม ออกตามปลายกิ่งหรือตามซอกใบใกล้ปลายกิ่ง กว้างและยาว ๑.๕-๒ ซม. ก้านช่อยาวประมาณ ๐.๕ ซม. ก้านดอกยาวไม่เกิน ๒ ซม. เมื่ออ่อนมีขนสั้นนุ่ม กลีบเลี้ยง ๔ กลีบ เรียงเป็น ๒ คู่ สลับทิศทางกัน คู่นอกรูปรี คู่ในรูปรีกว้าง ปลายกลีบและขอบกลีบงุ้มเข้า มีขนนุ่มตามผิวด้านนอก กลีบดอก ๔ กลีบ สีขาว รูปไข่กลับ กว้างประมาณ ๓ มม. ยาวประมาณ ๘ มม. ร่วงง่าย มีขนครุยใกล้โคนกลีบเกสรเพศผู้จำนวนมาก คล้ายเส้นด้าย ยาวประมาณ ๒.๕ ซม. ก้านชูอับเรณูยาวใกล้เคียงกับเกสรเพศผู้รังไข่อยู่เหนือวงกลีบ รูปไข่ กว้าง ๑.๕-๒ มม. ยาวประมาณ ๒ มม. เกลี้ยง มี ๑ ช่อง ออวุลจำนวนมากก้านยอดเกสรเพศเมียสั้นมาก ยอดเกสรเพศเมียเป็นปุ่มกลมผลแบบผลมีเนื้อหนึ่งถึงหลายเมล็ด แต่ละช่อมี ๑-๓(-๕) ผล รูปทรงกลมหรือกลมรี เส้นผ่านศูนย์กลาง ๒-๔ ซม. ผลแก่จัดสีเหลือง ผิวเรียบ เมื่อแห้งแข็งคล้ายหนังและย่น ก้านช่อผลยาว ๑-๒ ซม. ก้านผลยาว ๓-๕ ซม. ปลายก้านโตและมักเรียวสอบมาทางโคนก้านเมล็ดรูปคล้ายรูปใต เบี้ยว กว้าง ๖-๘ มม. ยาว ๑-๑.๓ ซม. มี ๑-๖(-๑๕) เมล็ดค้อนกลองมีเขตการกระจายพันธุ์ในประเทศไทยทางภาคเหนือ ภาคตะวันออกเฉียงใต้ และภาคตะวันตกเฉียงใต้ พบตามป่าดิบแล้ง ป่าเบญจพรรณชื้น และป่าชายหาด ที่สูงตั้งแต่ใกล้ระดับนํ้าทะเลถึงประมาณ ๓๕๐ ม. ออกดอกเตือนพฤษภาคมถึงมิถุนายนเป็นผลเดือนมิถุนายนถึงสิงหาคม ในต่างประเทศพบที่ อินเดีย ศรีลังกา พม่า และเวียดนาม.
ผู้เขียน ดร.จำลอง เพ็งคล้าย

คอนสวรรค์ Ipomoea quamoclit L.
ชื่อพ้อง Convolvulus pinnatus Desr., Quamoclit pinnata (Desr.) Bojer
วงศ์ Convolvulaceae (Cuscutaceae)
ชื่ออื่น ๆ เข็มแดง, แข้งสิงห์, ประทัดจีน, พันสวรรค์, รกฟ้า, สนก้างปลา (กรุงเทพฯ)
ชื่อสามัญ Cypress vine, Indian pink, Star glory
 ไม้เถาปีเดียว ลำต้นเลื่อยพัน ใบเดี่ยว เรียงเวียนรูปไข่หรือรูปขอบขนาน ขอบหยักลึกสุดแบบขนนกเป็นเส้นรูปแถบหรือรูปเส้นด้าย ช่อดอกแบบช่อกระจุก ออกที่ซอกใบ ดอกสีแดง ผลแบบผลแห้งแตก ทรง รูปไข่ สีนํ้าตาล เมล็ดทรงรูปไข่แกมรูปขอบขนานสีนํ้าตาลแกมดำ
 คอนสวรรค์เป็นไม้เถาปีเดียว ลำต้นเลื้อยพันแตกกิ่งมาก เกลี้ยงใบเดี่ยว เรียงเวียน รูปไข่หรือรูปขอบขนาน กว้าง ๑-๖ ซม. ยาว ๒-๑๐ ซม. ขอบหยักลึกสุดแบบขนนกเกือบถึงเส้นกลางใบ ส่วนที่หยักเป็นเส้นรูปแถบหรือรูปเส้นด้าย จำนวน ๘-๒๐ คู่ กว้างประมาณ ๑ มม. ยาว ๐.๕-๓ ซม. หยักที่อยู่ทางตอนล่างของใบปลายมักแยกเป็น ๒ แฉก ผิวใบเกลี้ยง ก้านใบยาว ๐.๘-๔ ซม. มีหูใบเทียมที่โคนก้าน รูปคล้ายใบช่อดอกแบบช่อกระจุก ออกที่ซอกใบ มีดอกย่อย ๑-๔ ดอก ก้านช่อดอกยาว ๑.๕-๑๔ ซม. ก้านดอกยาว ๐.๕-๒ ซม. ก้านจะมีความหนาเพิ่มขึ้นเมื่อเป็นผลและมีรูปคล้ายกระบอง ใบประดับขนาดเล็ก รูปสามเหลี่ยม ปลายแหลม ยาว ๑-๒ มม. กลีบเลี้ยง ๕ กลีบ รูปขอบขนานขนาดไม่เท่ากัน กลีบที่อยู่ด้านนอกสั้นกว่าเล็กน้อยยาว ๔-๕ มม. กลีบที่ช้อนอยู่ด้านในยาว ๕-๖ มม. ปลายกลีบมน และมีติ่งแหลมสั้น ๆ ผิวกลีบมีปุ่มเล็ก ๆ ขอบกลีบสีซีด กลีบดอกสีแดง อาจพบสีขาวบ้าง โคนกลีบเชื่อมติดกันเป็นหลอดแคบ ยาว ๒-๓.๕ ซม. ปลายแยกเป็น ๕ แฉกในแนวตั้งฉากกับหลอด รูปสามเหลี่ยมปลายแหลม ยาวประมาณ ๕ มม. มีแนวแถบเส้นกลางกลีบ เส้นผ่านศูนย์กลางดอก ๑.๕-๒ ซม. เกสรเพศผู้ ๕ เกสร เชื่อมติดกับหลอดกลีบดอก เหนือโคนหลอดขึ้นมาประมาณ ๒ มม. และยาวพ้นหลอดดอกก้านชูอับเรณูรูปเส้นด้าย โคนก้านมีขนรังไข่อยู่เหนือวงกลีบ รูปไข่ มี ๔ ช่อง แต่ละช่องมีออวุล ๑ เม็ด ก้านยอดเกสรเพศเมียยาวพ้นหลอดดอก ยอดเกสรเพศเมียเป็นพูกลม ๒ พูผลแบบผลแห้งแตก ทรงรูปไข่ ยาว ๖-๘ มม. ปลายมนและมีส่วนฐานของก้านยอดเกสรเพศเมียติดอยู่เป็นยอดแหลม สีนํ้าตาล ผิวเกลี้ยง เมล็ดมี ๔ เมล็ด รูปไข่ แกมรูปขอบขนานยาวประมาณ ๖ มม. สีน้ำตาลแกมดำมีขนเส้นเล็ก ๆ สีเทาเป็นกระจุกตามผิวคอนสวรรค์เป็นพรรณไม้ต่างประเทศ มีถิ่นกำเนิดในอเมริกาเขตร้อน นำเข้ามาปลูกเป็นไม้ประดับในประเทศไทย และแพร่กระจายพันธุ์ทั่วทุกภาค บริเวณที่สูงตั้งแต่ใกล้ระดับนํ้าทะเลถึงประมาณ ๑,๒๐๐ ม. ออกดอกตลอดปีประโยชน์ ปลูกเป็นไม้ประดับ ในฟิลิปปินส์ใช้ใบเป็นยาพอกแผล และรักษาโรคริดสีดวงทวาร.
ผู้เขียน รศ.บุศบรรณ ณ สงขลา

ค้อนหมาขาว Dracaena angustifolia (Medix.) Roxb.
ชื่อพ้อง Pleomele angustifolia (Medix.) N. E. Br.
วงศ์ Asparagaceae (Dracaenaceae)
ชื่ออื่น ๆ ผักก้อนหมา (ลำปาง); ผักคอนแคน (อุบลราชธานี); พร้าวพันลำ (เชียงใหม่); อีกริมป่า (ชลบุรี)
 ไม้พุ่ม ใบเดี่ยว เรียงเวียน รูปใบดาบหรือรูปใบหอกแกมรูปแถบ โคนใบเป็นกาบหุ้มลำต้น เส้นใบขนาน ช่อดอกแบบช่อแยกแขนง ออกที่ยอดหรือตามซอกใบใกล้ยอด กลีบรวมสีขาว สีขาวอมเขียว หรือสีครีม รูปหลอดแคบ ผลแบบผลมีเนื้อหนึ่งถึงหลายเมล็ด รูปทรงกลม หรือมี ๒-๓ พู สีเขียว สุกสีเหลืองหรือสีส้ม เมล็ดรูปทรงกลม
 ค้อนหมาขาวเป็นไม้พุ่ม สูงได้ถึง ๓ ม. ลำต้นเดี่ยวหรือแตกแขนง ผิวเรียบ เห็นข้อปล้องซัดเจนใบเดี่ยว เรียงเวียนค่อนข้างแน่นบริเวณใกล้ยอด รูปใบดาบหรือรูปใบหอกแกมรูปแถบ กว้าง ๑.๕-๔.๕ ซม. ยาว ๑๘-๔๐ ซม. ปลายเรียวแหลม โคนสอบเป็นกาบหุ้มลำต้น ขอบเรียบ แผ่นใบเกลี้ยงทั้ง ๒ ด้าน เส้นใบขนาน เส้นกลางใบนูนทางด้านล่างช่อดอกแบบช่อแยกแขนง ออกที่ยอดหรือตาม ซอกใบใกล้ยอด ยาว ๒๐-๕๐ ซม. แต่ละแขนงมีใบประดับคล้ายใบรองรับ แกนช่อดอกเกลี้ยง ดอกสมบูรณ์เพศ ออกเป็นกลุ่มตามแกนช่อ กลุ่มละ ๒-๓ ดอก ก้านดอก ยาว ๐.๕-๑ ซม. กลีบรวมสีขาว สีขาวอมเขียว หรือสีครีม รูปหลอดแคบ ยาว ๒-๒.๕ ซม. ปลายแยกเป็น ๖ แฉก รูปแถบ กว้าง ๑.๕-๒ มม. ยาว ๐.๕-๑ ซม. ปลายแหลม เกลี้ยงทั้ง ๒ ด้าน เกสรเพศผู้ ๖ เกสร ติดอยู่ในหลอดกลีบรวม ก้านชูอับเรณูรูปเส้นด้าย อับเรณูติดไหวได้ ยาว ๒-๓ มม. รังไข่อยู่เหนือวงกลีบ รูปรี กว้าง ประมาณ ๑.๕ มม. ยาวประมาณ ๓ มม. มี ๓ ช่อง แต่ละช่องมีออวุล ๑ เม็ด ก้านยอดเกสรเพศเมียเรียว ยาว ๑.๘-๒.๓ ซม. ยอดเกสรเพศเมียเป็นตุ่มยื่นพ้นปลายแฉกกลีบรวมผลแบบผลมีเนื้อหนึ่งถึงหลายเมล็ด รูปทรงกลมหรือมี ๒-๓ พู เส้นผ่านศูนย์กลาง ๑-๑.๕ ซม. สีเขียว สุกสีเหลืองหรือลีส้ม เมล็ดรูปทรงกลม เส้นผ่านศูนย์กลาง ๓-๕ มม. มี ๑-๓ เมล็ดค้อนหมาขาวมีเขตการกระจายพันธุ์ในประเทศไทยทางภาคเหนือ ภาคกลาง ภาคตะวันออก ภาคตะวันออกเฉียงใต้ และภาคใต้ พบในป่าดิบแล้งหรือป่าดิบเขา ที่สูงตั้งแต่ใกล้ระดับนํ้าทะเลถึงประมาณ ๑,๖๕๐ ม. ออกดอกและเป็นผลเกือบตลอดปี ในต่างประเทศพบที่อินเดีย ภูฏาน พม่า (รวมถึงหมู่เกาะอันดามัน) จีน ไต้หวัน ภูมิภาคอินโดจีน ภูมิภาคมาเลเซีย และออสเตรเลียตอนเหนือประโยชน์ ยอดอ่อนรับประทานได้ ในอุบลราชธานีนำไปแกงเช่นเดียวกับแกงหน่อไม้.
ผู้เขียน ผศ. ดร.ฉัตรชัย เงินแสงสรวย

ค้อพรุ Livistona saribus (Lour.) Merr. ex A. Chev.
วงศ์ Palmae (Arecaceae)
ชื่อพ้อง Corypha saribus Lour., Livistona hasseltii (Hassk.) Hassk. ex Miq.
ชื่ออื่น ๆ ค้อสร้อย, (กรุงเทพฯ); จะทัง (สุราษฎร์ธานี); ซือแด (มลายู-นราธิวาส); ร๊อก (ตรัง)
 ไม้ต้นพวกปาล์มขนาดกลางถึงขนาดใหญ่ลำต้นเดี่ยว ไม่แตกกอ มักมีส่วนของโดนก้านใบติดอยู่ใบเดี่ยว เรียงเวียนถี่ใกล้ยอด แผ่นใบรูปค่อนข้างกลมปลายใบห้อยลง ช่อดอกแบบช่อแยกแขนง ออกระหว่างซอกใบ กาบหุ้มช่อดอกรูปทรงกระบอกขนาดใหญ่ ก้านช่อดอกและแกนช่อดอกมีกาบรูปทรงกระบอก ดอกสีขาวนวล ผลแบบผลผนังชั้นในแข็ง รูปทรงกลมหรือกลมแป้น สีนํ้าเงิน เมล็ดรูปทรงกลมหรือรูปทรงรี มี ๑ เมล็ด
 ค้อพรุเป็นไม้ต้นพวกปาล์มขนาดกลางถึงขนาดใหญ่ สูงได้ถึง ๒๐ ม. ลำต้นเดี่ยว ไม่แตกกอ เส้นรอบวงที่โคนต้น ๐.๙-๑.๕ ม. มักมีส่วนของโคนก้านใบติดอยู่ใบเดี่ยว เรียงเวียนถี่ใกล้ยอด แผ่นใบรูปค่อนข้างกลม เส้นผ่านศูนย์กลาง ๑-๒ ม. มี ๘๐-๙๐ แฉก โคนเชื่อมติดกัน ปลายแฉกจักลึกประมาณ ๑ ใน ๓ ของความยาว ปลายห้อยลง ก้านใบยาว ๑.๕-๒.๕ ม. มีหนามตามขอบ โคนก้านใบเป็นกาบสั้น ขอบมีเส้นใย สานกันหุ้มยอดอ่อนช่อดอกแบบช่อแยกแขนง ออกระหว่างซอกใบยาว ๒-๒.๓ ม. โค้งห้อยลง กาบหุ้มช่อดอกรูปทรงกระบอกขนาดใหญ่ มี ๑ กาบ และมีกาบรูปทรงกระบอก หุ้มก้านช่อดอก ๔-๕ กาบ บนแกนกลางในแต่ละช่วงที่แยกแขนงมีกาบรูปทรงกระบอกหุ้มเป็นช่วง ๆ ดอกเล็กสีขาวนวล กลีบเลี้ยงและกลีบดอกโคนเชื่อมติดกันเป็นหลอด ปลายแยกเป็น ๓ แฉก รูปสามเหลี่ยม เกสรเพศผู้ ๖ เกสร รังไข่อยู่เหนือวงกลีบ รูปพีระมิด มี ๓ ช่อง แต่ละช่อง มีออวุล ๑ เม็ด ก้านยอดเกสรเพศเมียเรียวปลายแยก เป็น ๓ แฉกผลแบบผลผนังชั้นในแข็ง รูปทรงกลมหรือกลมแป้น กว้าง ๑-๑.๕ ซม. ยาว ๑.๒-๒.๒ ซม. สีนํ้าเงินผิวบาง เกลี้ยง เมล็ดรูปทรงกลมหรือรูปทรงรี มี ๑ เมล็ดค้อพรุมีเขตการกระจายพันธุ์ในประเทศไทยทั่วทุกภาค พบตามพื้นที่ชุ่มน้ำ ที่สูงตั้งแต่ใกล้ระดับนํ้าทะเลถึงประมาณ ๖๐๐ ม. ในต่างประเทศพบตั้งแต่ จีนตอนใต้ลงมาจนถึงภูมิภาคมาเลเชียประโยชน์ ใบใช้มุงหลังคา ทำฝาบ้าน กั้นห้อง และปลูกเป็นไม้ประดับ.
ผู้เขียน ดร.ชวลิต นิยมธรรม

คอแลน ๑ Nephelium hypoleucum Kurz
ชื่อพ้อง Xerospermum laoticum Gagnep.
วงศ์ Sapindaceae
ชื่ออื่น ๆ กะเบน, คอรั้ง, สังเครียดขอน (ใต้); คอแลนตัวผู้, ลิ้นจี่ป่า (ตะวันออกเฉียงใต้); มะแงว, ไม้ขาวลาง, หมักงาน (ตะวันออกเฉียงเหนือ); มะแงะ, หมักแวว (ตะวันออก, กลาง)
 ไม้ต้น เปลือกเรียบ กิ่งอ่อนมีขนประปรายหรือค่อนข้างเกลี้ยง ใบประกอบแบบขนนกปลายคู่เรียงสลับ มีใบย่อย ๒-๘(-๑๐) ใบ รูปใบหอกหรือรูปไข่ แผ่นใบด้านล่างมีตุ่มใบและมีขนคล้ายไหม ดอกแยกเพศต่างต้นหรือร่วมต้นร่วมช่อ ช่อดอกคล้ายช่อกระจุกแยกแขนง ออกที่ยอดและตามซอกใบใกล้ปลายกิ่ง ดอกสีขาว สีเหลืองอ่อน หรือสีเขียวอ่อนกลิ่นหอม ผลคล้ายผลแห้งแตก รูปทรงรี สุกสีแดง ผิวเป็นปุ่ม เมล็ด ๑ เมล็ด มีเยื่อหุ้มเป็นเนื้อนุ่ม สีขาวกินได้คอแลนชนิดนี้เป็นไม้ต้น สูงได้ถึง ๓๐ ม. พบน้อย มากที่เป็นไม้พุ่ม เปลือกเรียบ กิ่งอ่อนมีขนประปรายหรือค่อนข้างเกลี้ยงใบประกอบแบบขนนกปลายคู่ เรียงสลับ ก้านใบ ยาว ๓-๑๖ ซม. ด้านบนเป็นร่อง ไม่มีหูใบ มีใบย่อย ๒-๘(-๑๐)ใบ เรียงสลับ รูปใบหอกหรือรูปไข่ กว้าง ๒-๘ ซม. ยาว ๖.๕-๓๐ ซม. ปลายมนกว้างถึงแหลม โคนมนถึงแหลม ขอบเป็นคลื่นเล็กน้อย แผ่นใบแข็งกระด้างด้านล่างมีตุ่มใบและมีขนคล้ายไหม ด้านบนเกลี้ยงหรือมีขนละเอียดบริเวณโคนเส้นกลางใบ เส้นแขนงใบข้างละ ๑๒-๒๐ เส้น เห็นชัดทางด้านล่าง ปลายเชื่อมกันใกล้ขอบใบ เส้นใบย่อยแบบร่างแหค่อนข้างละเอียด เห็นไม่ชัด ก้านใบย่อยยาว ๐.๕-๑.๑ ซม.ดอกแยกเพศต่างต้นหรือร่วมต้นร่วมช่อ ช่อดอกคล้ายช่อกระจุกแยกแขนง ออกที่ยอดและตามซอกใบใกล้ปลายกิ่ง ยาว ๑๐-๑๕ ซม. โดยมากมักไม่ค่อยแยกแขนงมีขนค่อนข้างยาวประปรายถึงขนอุย ก้านดอกสีน้ำตาล ดอกเล็ก สีขาว สีเหลืองอ่อน หรือสีเขียวอ่อน กลิ่นหอมกลีบเลี้ยงสีเขียวหรือสีน้ำตาล โคนเชื่อมติดกัน ปลายแยก เป็น (๔-)๕(-๖) แฉก รูปสามเหลี่ยม ยาว ๑.๓-๒.๖ มม. ไม่มีกลีบดอกหรือมีกลีบดอกได้ถึง ๖ กลีบ ส่วนมากมัก มีกลีบคล้ายรูปซ้อน ยาว ๑-๒ มม. มีขนนุ่มทั้ง ๒ ด้าน เกสรเพศผู้ ๗-๑๐ เกสร ก้านชูอับเรณูสีขาว อับเรณูสีเหลืองอ่อน จานฐานดอกรูปวงแหวน สีส้ม เกลี้ยงรังไข่อยู่เหนือวงกลีบ สีเขียวเข้ม มีขนสีดำ มี ๒(-๔) ช่องแต่ละช่องมีออวุล ๑ เม็ด ก้านยอดเกสรเพศเมียสั้นมาก สีเหลืองอ่อน ยอดเกสรเพศเมียเป็น ๒ พู สีเหลืองอ่อนผลคล้ายผลแห้งแตก รูปทรงรี กว้าง ๑.๕-๒.๓ ซม. ยาว ๒-๓ ซม. แตกที่ปลาย ผลเจริญเพียง ๑ พู สุกสีแดง ผิวเป็นปุ่มรูปพีระมิดหรือรูปแถบปลายแหลม ยาวได้ถึง ๑.๕ มม. เกลี้ยง เปลือกผลหนาคล้ายแผ่นหนัง หนาประมาณ ๐.๕ มม. เมล็ด ๑ เมล็ด มีเยื่อหุ้มเป็นเนื้อนุ่ม สีขาว กินได้ รสเปรี้ยวถึงหวานคอแลนชนิดนี้มีเขตการกระจายพันธุ์ในประเทศไทยทั่วทุกภาค พบตามป่าดิบ ที่สูงตั้งแต่ใกล้ระดับน้ำทะเลถึงประมาณ ๑,๒๐๐ ม. ออกดอกเดือนธันวาคมถึงมีนาคม เป็นผลเดือนกุมภาพันธ์ถึงมิถุนายน ในต่างประเทศพบที่พม่าและภูมิภาคอินโดจีน.
ผู้เขียน รศ.บุศบรรณ ณ สงขลา

คอแลน ๒ Nephelium melliferum Gagnep.
ชื่อพ้อง Nephelium parviflorum Gagnep.
วงศ์ Sapindaceae
ชื่ออื่น ๆ เงาะป่า (ตะวันออก); เงาะป่าเทา (ตะวันออกเฉียงใต้); กำลัง (ใต้)
 ไม้ต้น เปลือกเรียบ สีแดง ใบประกอบแบบขนนกปลายคู่ เรียงสลับ มีใบย่อย ๒-๑๐ ใบ รูป ขอบขนานแกมรูปรี ไม่มีตุ่มใบ ดอกแยกเพศต่างต้นหรือร่วมต้น ช่อดอกคล้ายช่อกระจุกแยกแขนง ออกที่ยอดและตามซอกใบใกล้ปลายกิ่ง ดอกสีเขียวอ่อนถึงสีขาวหริอสีเหลืองอ่อน กลิ่นหอม ผลคล้ายผลแห้งแตก รูปทรงรี สุกสีแดง ผิวเป็นหนามทู่ เมล็ด ๑ เมล็ด มีเยื่อหุ้มเป็นเนื้อนุ่ม สีขาวกินได้
 คอแลนชนิดนี้เป็นไม้ต้น สูงได้ถึง ๓๖ ม. เปลือกเรียบ สีแดง กิ่งอ่อนค่อนข้างเกลี้ยงใบประกอบแบบขนนกปลายคู่ เรียงสลับ ก้านใบยาว ๒-๗.๕ ซม. ใบย่อย ๒-๑๐ ใบ เรียงสลับรูปขอบขนานแกมรูปรี กว้าง ๒-๖ ซม. ยาว ๔.๕-๑๖ ซม. ปลายมนถึงเรียวแหลม พบบ้างที่เว้าตื้น โคนแหลมมนกว้าง หรือสอบเรียว ขอบเรียบหรือเป็นคลื่น แผ่นใบแข็งกระด้าง ด้านบนมีขนประปรายตามเส้นกลางใบถึงเกลี้ยง ด้านล่างมีขนสั้นเป็นมันคล้ายไหมประปรายไม่มีตุ่มใบ เส้นแขนงใบข้างละ ๙-๑๒ เส้น ปลายเชื่อมกันใกล้ขอบใบ เส้นใบย่อยแบบร่างแหละเอียด เส้นแขนงใบ และเส้นใบย่อยเห็นชัดทั้ง ๒ ด้าน ก้านใบย่อยยาว ๓-๙ มม. ไม่มีหูใบดอกแยกเพศต่างต้นหรือร่วมต้น ช่อดอกคล้ายช่อกระจุกแยกแขนง ออกที่ยอดและตามซอกใบใกล้ปลายกิ่ง ยาว ๑๐-๑๕ ซม. โดยมากมักไม่ค่อยแยกแขนงมีขนยาวประปรายถึงขนอุย ดอกเล็ก สมมาตรตามรัศมี สีเขียวอ่อนถึงสีขาวหรือสีเหลืองอ่อน กลิ่นหอม กลีบเลี้ยงโคนเชื่อมติดกันเด็กน้อย ปลายแยกเป็น ๕ แฉก รูปสามเหลี่ยม ยาว ๑-๒ มม. ด้านในมีขน กลีบดอก ๕ กลีบ รูปรี โคนสอบเรียว ยาวประมาณ ๑.๕ มม. มีขนนุ่มทั้ง ๒ ด้าน จานฐานดอกรูปวงแหวน เกลี้ยง เกสร เพศผู้ ๗-๘ เกสร ก้านชูอับเรณูยาวประมาณ ๒.๕ มม. มีขน รังไข่อยู่เหนือวงกลีบ มีขนมี ๒(-๔) ช่อง แต่ละ ช่องมีออวุล ๑ เม็ด ก้านยอดเกสรเพศเมียสั้นมาก ยอดเกสรเพศเมียเป็น ๒ พูผลคล้ายผลแห้งแตก รูปทรงรี กว้างประมาณ ๒.๕ ซม. ยาว ๓-๔ ซม. แตกที่ปลาย ผลเจริญเพียง ๑ พู สุกสีแดง ผิวเป็นหนามทู่ ยาวได้ถึง ๑.๕ ซม. และมีขนสีน้ำตาลทองประปราย เมล็ด ๑ เมล็ด มีเยื่อหุ้ม เป็นเนื้อนุ่ม สีขาวกินได้คอแลนชนิดนี้มีเขตการกระจายพันธุ์ในประเทศไทยทางภาคตะวันออก ภาคตะวันตกเฉียงใต้ ภาคตะวันออกเฉียงใต้ และภาคใต้พบตามป่าดิบ ที่สูงตั้งแต่ใกล้ระดับน้ำทะเลถึงประมาณ ๘๐๐ ม. ออกดอกและเป็นผลเกือบตลอดปี ในต่างประเทศพบที่เวียดนาม และคาบสมุทรมลายู.
ผู้เขียน รศ.บุศบรรณ ณ สงขลา

คอแลน ๓ Xerospermum laevigatum Radik, subsp. laevigatum
ชื่อพ้อง Xerospermum unijugum Radik.
วงศ์ Sapindaceae
 ไม้ต้น เปลือกเรียบ สีน้ำตาลถึงสีเทา ใบประกอบแบบขนนกปลายคู่ เรียงสลับ มีใบย่อย ๒-๔(-๖) ใบเรียงตรงข้าม รูปไข่ถึงรูปรี แผ่นใบด้านล่างมีต่อมบริเวณใกล้โดนใบ ดอกแยกเพศต่างต้น ช่อดอกคล้ายช่อกระจุกแยกแขนง ออกที่ซอกใบหรือใกล้ปลายกิ่งดอกสีขาว ผลแบบผลแห้งแตกเป็นพู รูปทรงกลมถึงทรงรี สีเหลืองแล้วเปลี่ยนเป็นสีส้มถึงสีชมพู ผิวเป็นปุ่มหรือมีหนามสั้นหนาแน่น เมล็ด ๑ เมล็ด มีเยื่อหุ้มเป็นเนื้อนุ่มสีเหลือง กินได้
 คอแลนชนิดนี้เป็นไม้ต้น สูงได้ถึง ๓๖ ม. เปลือกเรียบ สีน้ำตาลถึงสีเทา มีช่องอากาศ ส่วนที่แก่แตกเป็นสะเก็ดขนาดใหญ่ใบประกอบแบบขนนกปลายคู่ เรียงสลับ ก้านใบยาวได้ถึง ๔.๕ ซม. แกนกลางใบประกอบยาว ๒-๓ ซม. ใบย่อย ๒-๔(-๖) ใบ เรียงตรงข้าม รูปไข่ถึงรูปรี กว้าง ๑.๘-๑๐ ซม. ยาว ๔.๕-๑๘ ซม. ปลายมนถึงแหลมหรือเรียวแหลม โคนแหลมถึงมน ขอบเรียบ แผ่นใบหนา คล้ายแผ่นหนัง ค่อนข้างเกลี้ยงทั้ง ๒ ด้าน ด้านล่างมีต่อมบริเวณใกล้โคนใบ เส้นแขนงใบข้างละ ๗-๑๐ เส้น ปลายเชื่อมกันใกล้ขอบใบ ก้านใบย่อยยาว ๐.๓-๑.๕ ซม. ไม่มีหูใบดอกแยกเพศต่างต้น ช่อดอกคล้ายช่อกระจุกแยกแขนง ออกที่ซอกใบหรือใกล้ปลายกิ่ง ยาวได้ถึง ๑๒ ซม. ช่อดอกที่ออกตามซอกใบตอนบนมักเป็นกระจุก ยาวไม่เกิน ๕ ซม. ช่อดอกตามซอกใบตอนล่างหรือใกล้ยอดมักเป็นช่อเดี่ยวไม่ค่อยแยกแขนง มีขนยาวประปรายแล้วร่วงหลุดไป ใบประดับรูปสามเหลี่ยมถึงรูปใบหอก ยาวได้ถึง ๑.๕ มม. มีขนประปราย ก้านดอกย่อยยาว ๑.๕-๕ มม. ดอกสีขาว สมมาตรตามรัศมี กลีบเลี้ยงโคนเชื่อมติดกัน ปลายแยกเป็น ๕ แฉก คล้ายกลีบดอก ยาวเท่ากันรูปไข่ถึงรูปกลม กว้าง ๑.๔-๒.๕ มม. ยาว ๑.๖-๒.๘ มม. กลีบดอก ๕ กลีบ รูปไข่กลับถึงรูปช้อน กว้างประมาณ ๐.๘ มม. ยาวประมาณ ๒ มม.ไม่มีเกล็ด จานฐานดอกรูปวงแหวน เกสรเพศผู้ ๗-๘ เกสร ก้านชูอับเรณูยาว ๒.๕ มม. มีขนยาวประปราย อับเรณูยาว ๐.๖-๐.๙ มม. เกลี้ยง รังไข่อยู่เหนือวงกลีบ มีขนยาวประปรายมี ๒ ช่อง แต่ละช่องมีออวุล ๑ เม็ด ก้านยอดเกสรเพศเมียสั้นมาก ยอดเกสรเพศเมียเป็น ๒ พูผลแบบผลแห้งแตก แต่มักจะไม่แตกหรืออาจแตกกลางพู ผลเป็นพู ๒ พู แต่เจริญเพียง ๑ พู รูปทรงกลมถึงทรงรี กว้าง ๑.๕-๒.๕ ซม. ยาว ๒.๕-๓.๘ ซม. สีเหลืองแล้วเปลี่ยนเป็นลีส้มถึงสีชมพู ผิวเป็นปุ่มหรือ มีหนามสั้นหนาแน่น ด้านในเกลี้ยง ก้านผลไม่พองถึงพองเล็กน้อย กว้าง ๑.๕-๒.๕(-๓.๕) มม. เมล็ด ๑ เมล็ด มีเยื่อหุ้มเป็นเนื้อนุ่ม สีเหลือง กินได้ รสหวานคอแลนชนิดนี้มีเขตการกระจายพันธุ์ในประเทศไทย ทางภาคตะวันออกเฉียงใต้และภาคใต้ พบตามป่าดิบ ที่สูงตั้งแต่ใกล้ระดับน้ำทะเลถึงประมาณ ๗๐๐ ม. ออกดอกเดือนกุมภาพันธ์ถึงมีนาคม เป็นผลเดือนพฤษภาคมถึงธันวาคม ในต่างประเทศพบที่พม่า มาเลเซีย สุมาตรา และบอร์เนียว.
ผู้เขียน รศ.บุศบรรณ ณ สงขลา

คอเหี้ย Artemisia indica Wind. var. indica
วงศ์ Compositae (Asteraceae)
 ไม้ล้มลุกหลายปี ลำต้นตั้ง ใบเดี่ยว เรียงเวียนถี่เป็นกระจุกที่โคนต้นและเรียงเวียนห่าง ๆ ตามลำต้นรูปขอบขนานหรือรูปรี ขอบหยักลึกแบบขนนก ช่อดอกแบบช่อแยกแขนง ออกที่ยอดหรือปลายกิ่งใกล้ยอดช่อย่อยแบบช่อกระจุกแน่น ดอกสีน้ำตาลอ่อน ผลแบบผลแห้งเมล็ดล่อน รูปขอบขนาน มีขนาดเล็ก
 คอเหี้ยเป็นไม้ล้มลุกหลายปี มีไหล ลำต้นตั้ง สูง ๐.๕-๑.๒ ม. โคนต้นมีขนคล้ายใยแมงมุม หรือบางครั้งเกลี้ยง แตกกิ่งเล็กน้อยใบเดี่ยว เรียงเวียนถี่เป็นกระจุกที่โคนต้นและเรียงเวียนห่าง ๆ ตามลำต้น ใบที่อยูโคนต้นและกิ่งล่างมักจะเหี่ยวก่อนดอกบาน รูปใบโดยรวมเป็นรูปขอบขนานหรือรูปรี กว้าง ๓-๘ ซม. ยาว ๗-๑๗ ซม. แต่รูปใบจริงหยักลึกแบบขนนกข้างละ ๒-๓ หยัก รูปขอบขนานหรือรูปใบหอกแกมรูปขอบขนาน ปลายแหลม โคนสอบ ขอบเรียบหรือจักซี่ฟัน แผ่นใบบางคล้ายกระดาษ ด้านบนสีเขียวมีขนคล้ายใยแมงมุมถึงค่อนข้างเกลี้ยง ด้านล่างมีขนแบบขนแกะหนาแน่น ก้านใบยาว ๑-๓ ซม. ใบที่อยู่ส่วนบนของลำต้นมักจะเล็กลง อาจเหลือเพียง ๓ แฉก เล็ก ๆ รูปใบหอกช่อดอกแบบช่อแยกแขนง ออกที่ยอดหรือปลายกิ่งใกล้ยอด ช่อย่อยแบบช่อกระจุกแน่น ช่อดอกย่อยมีแต่ดอกย่อยกลาง สีนํ้าตาลอ่อน ฐานดอกร่วมนูนเล็กน้อยวงใบประดับมี ๓-๔ ชั้น ซ้อนเหลื่อมกันเป็นรูประฆังกลม กว้าง ๒.๒-๒.๘ มม. ยาว ๒.๘-๓.๒ มม. มีขนคล้ายใยแมงมุมบาง ๆ วงใบประดับนอกสุดรูปไข่กว้าง ปลายป้านส่วนวงในรูปขอบขนาน ปลายมนกลม ขอบใส ดอกที่อยู่ตามขอบนอกมี ๗-๑๒ ดอก เป็นดอกเพศเมีย ไม่มีกลีบเลี้ยง กลีบดอกโคนเชื่อมติดกันเป็นหลอดแคบ ยาว ๐.๗-๑ มม. กลุ่มดอกที่อยู่ตรงกลาง มี ๗-๑๐ ดอก เป็นดอกสมบูรณ์เพศ ยาวประมาณ ๑.๕ มม. ไม่มีกลีบเลี้ยง กลีบดอกโคนเชื่อมติดกันเป็นหลอด ยาวประมาณ ๐.๔ มม. มีต่อมเล็ก ๆ ที่โคนหลอด ปลายหลอดแยกเป็นแฉกตื้น ๕ แฉก รูปไข่ เกสรเพศผู้ ๕ เกสร อับเรณูเชื่อมติดกันเป็นหลอดขนาดเล็กมาก ล้อมรอบก้านยอดเกสรเพศเมีย ก้านชูอับเรณูแยกจากกัน รังไข่อยู่ใต้วงกลีบ มี ๑ ช่อง ออวุล ๑ เม็ด ยอดเกสรเพศเมียแยกเป็นแฉกตื้น ๒ แฉกผลแบบผลแห้งเมล็ดล่อน รูปขอบขนาน ยาว ๐.๓-๐.๕ มม.คอเหี้ยมีเขตการกระจายพันธุ์ในประเทศไทยทางภาคเหนือ และภาคตะวันออกเฉียงใต้ พบขึ้นตามทุ่งหญ้า ที่สูงจากระดับนํ้าทะเลประมาณ ๑,๐๐๐ ม. ออกดอกและเป็นผลเดือนกันยายนถึงธันวาคม ในต่างประเทศพบที่อินเดีย เทือกเขาหิมาลัย จีนตอนกลาง และตอนใต้ญี่ปุ่น และเวียดนาม.
ผู้เขียน ผศ. ดร.จิรายุพิน จันทรประสงค์

คอแห้งเขา Carallia suflruticosa Ridl.
ชื่อพ้อง Carallia fascicularis Guillaumin
วงศ์ Rhizophoraceae
 ไม้พุ่มถึงไม้ต้นขนาดเล็ก ใบเดี่ยว เรียงตรงข้าม สลับตั้งฉาก รูปรีหรือรูปขอบขนานถึงรูปขอบขนานแกมรูปรี หูใบระหว่างก้านใบรูปใบหอก ประกบหุ้ม ยอดหรือปลายกิ่ง ร่วงง่าย ช่อดอกแบบช่อกระจุกหรือช่อกระจุกแยกแขนง ออกตามซอกใบหรือตามกิ่ง ดอกเล็ก สีขาวหรือสีขาวอมชมพู ก้านดอกสั้นมากหรือเห็นไม่ชัด ผลคล้ายผลมีเนื้อหนึ่งถึงหลายเมล็ด รูปทรงรีหรือทรงรูปไข่ สุกสีแดงอมน้ำตาล เมล็ด ๑ เมล็ด รูปขอบขนานสีน้ำตาล
 คอแห้งเขาเป็นไม้พุ่มถึงไม้ต้นขนาดเล็ก สูง ๒-๓ ม.ใบเดี่ยว เรียงตรงข้ามสลับตั้งฉาก รูปรีหรือรูปขอบขนานถึงรูปขอบขนานแกมรูปรี กว้าง ๓-๖.๕ ซม. ยาว ๑๐-๑๔ ซม. ปลายเรียวแหลม โคนสอบคล้ายรูปลิ่มถึงมน ขอบหยักซี่ฟันเล็กถึงจักเรียวเป็นครุย แผ่นใบหนา ด้านบนเกลี้ยง เป็นมัน สีเขียวเข้มกว่าด้านล่าง เส้นแขนงใบข้างละ ๖-๑๓ เส้น ก้านใบยาว ๐.๕-๑ ซม. หูใบระหว่างก้านใบรูปใบหอก กว้างประมาณ ๓ มม. ยาว ๐.๗-๑ ซม. ประกบทุ้มยอดหรือปลายกิ่ง ร่วงง่ายช่อดอกแบบช่อกระจุกหรือช่อกระจุกแยกแขนงออกตามซอกใบหรือตามกิ่ง ช่อยาวประมาณ ๑.๕ ซม. ก้านช่อดอกยาวประมาณ ๕ มม. ดอกเล็ก ก้านดอกสั้นมากหรือเห็นไม่ชัด ใบประดับและใบประดับย่อยรูปไข่ยาวประมาณ ๒ มม. โค้งคล้ายท้องเรือ ติดทน กลีบเลี้ยงยาว ๓-๔ มม. โคนเชื่อมติดกันเป็นรูประฆัง ปลายแยกเป็น ๕-๗ แฉก รูปใบหอก กว้างประมาณ ๑ มม. ยาวประมาณ ๓ มม. ด้านบนมีขนสั้น ติดทนจนเป็นผลกลีบดอกสีขาวหรือสีขาวอมชมพู มี ๕-๗ กลีบ รูปคล้ายหัวลูกศร กว้างประมาณ ๒ มม. ยาวประมาณ ๔ มม. ปลายเว้า โคนสอบแคบ เกสรเพศผู้มืจำนวนเป็นสองเท่าของจำนวนกลีบดอก ติดทน มักยาวไม่เท่ากัน ก้านชูอับเรณูยาว ๓-๔ มม. อับเรณูเล็ก รูปไข่ จานฐานดอกมีขอบเป็นคลื่น รังไข่อยู่ใต้วงกลีบ มี ๑ ช่อง มีออวุล ๑๐-๑๒ เม็ด ก้านยอดเกสรเพศเมียเรียวยาว ๔-๕ มม. ยอดเกสรเพศเมียเป็นตุ่มเล็กผลคล้ายผลมีเนื้อหนึ่งถึงหลายเมล็ด รูปทรงรีหรือทรงรูปไข่ กว้าง ๔-๖ มม. ยาว ๑.๓-๑.๕ ซม. สุกสีแดงอมนํ้าตาล เมล็ด ๑ เมล็ด รูปขอบขนานกว้างประมาณ ๔ มม. ยาวประมาณ ๑ ซม. สีน้ำตาลคอแห้งเขามีเขตการกระจายพันธุ์ในประเทศไทยทางภาคใต้ พบน้อยมากและพบตามพื้นที่ราบตํ่าที่สูงจากระดับน้ำทะเลไม่มากนัก ในต่างประเทศพบที่ภูมิภาคอินโดจีนและมาเลเชียประโยชน์ ใบใช้เป็นสมุนไพร.
ผู้เขียน นางจารีย์ บันสิทธิ์

คอแห้ม Grewia lacei J. R. Drumm, et Craib
วงศ์ Tiliaceae
ชื่ออื่น ๆ ข้าวตาก (ตะวันออก); มะก่อแฮ้ม, หนาดนก, หางนก (เหนือ); หางหมาน้อย (ตะวันออกเฉียงเหนือ)
 ไม้พุ่ม เปลือกสีน้ำตาลอ่อนหรือสีเทา ใบเดี่ยว เรียงเวียนรูปใบหอกหรือรูปแถบแคบ ดอกสมบูรณ์เพศและดอกแยกเพศร่วมช่อ ช่อดอกแบบช่อกระจุกหรือช่อกระจุกเชิงประกอบ ออกตามซอกใบ ดอกสีขาวหรือสีเหลืองอ่อน ผลแบบผลแห้งไม่แตก รูปค่อนข้างกลม มี ๒-๔ พู แต่ละพูมีเมล็ดรูปค่อนข้างกลม ๑(-๒) เมล็ด
 คอแห้มเป็นไม้พุ่ม สูงประมาณ ๒ ม. มีขนประปราย ถึงค่อนข้างหนาแน่น เปลือกสีนํ้าตาลอ่อนหรือสีเทามีเส้นใยยาว และเหนียว กระพี้สีขาวใบเดี่ยว เรียงเวียน รูปใบหอกหรือรูปแถบแคบค่อนข้างโค้งเล็กน้อย กว้าง ๒-๓.๕ ซม. ยาว ๑๒-๒๐ ซม. ปลายเรียวแหลมหรือเรียวยาวคล้ายหาง โคนสอบและเบี้ยว ขอบหยักละเอียด แผ่นใบค่อนข้างหนา ด้านบนสีเขียวอ่อน มีขนประปราย ด้านล่างสีนวลหรือสีเหลืองอ่อน มีขนและเกล็ดสีนํ้าตาลหนาแน่น โดยเฉพาะอย่างยิ่งตามเส้นกลางใบ และเส้นแขนงใบ เส้นแขนงใบข้างละ ๗-๑๑ เส้น เส้นคู่ล่างออกตรงข้ามใกล้ใคนใบและโค้งทอดยาวขึ้นไปเกือบถึงกึ่งกลางใบ ส่วนเส้นอื่นๆ เหนือขึ้นไปออกเรียงสลับ ปลายเส้นจรดกับเส้นถัดขึ้นไปใกล้ขอบใบ เส้นใบย่อยคล้ายขั้นบันได เห็นชัดทางด้านล่างก้านใบยาว ๒-๕ มม. มีขนค่อนข้างหนาแน่นดอกสมบูรณ์เพศและดอกแยกเพศร่วมช่อ ช่อดอกแบบช่อกระจุกหรือช่อกระจุกเชิงประกอบ ยาว ๒-๓ ซม. ออกตามซอกใบ ช่อตั้ง ก้านช่อยาว ๐.๕-๑ ซม. ก้านดอกยาว ๒-๕ มม. มีขนสั้นหนาแน่น กลีบเลี้ยง ๕ กลีบ แยกกันรูปขอบขนานแกมรูปใบหอก กว้าง ๑.๕-๒ มม. ยาว ๔-๘ มม. มีขนสั้นหนาแน่นทางด้านนอกส่วนด้านในมีขนราบไปตามผิวประปราย กลีบดอกสีขาวหรือสีเหลืองอ่อน มี ๕ กลีบ รูปขอบขนาน กว้างประมาณ ๑ มม. ยาวประมาณ ๑.๕ มม. มีขนบริเวณส่วนที่ค่อนไปทางโคนกลีบทั้ง ๒ ด้าน โคนกลีบมีต่อมเกสรเพศผู้จำนวนมาก ไม่ติดเป็นกลุ่ม เกสรเพศผู้ที่เป็นหมันจะไม่พบในดอกเพศผู้ แต่จะพบมากในดอกเพศเมียอับเรญติดด้านหลัง รังไข่อยู่เหนือวงกลีบ รูปค่อนข้างกลมกว้างประมาณ ๒ มม. ยาวประมาณ ๓ มม. มีขนมี ๒-๔ ช่อง แต่ละช่องมีออวุล ๒ เม็ด ก้านยอดเกสร เพศเมียรูปลิ่มแคบ ยอดเกสรเพศเมียแผ่แบนแบบก้นปิดผลแบบผลแห้งไม่แตก รูปค่อนข้างกลม มี ๒-๔ พู แต่ละพูกว้างและยาวประมาณ ๕ มม. ผิวเกลี้ยงเป็นมันมี ๑(-๒) เมล็ด เมล็ดรูปค่อนข้างกลม กว้างและยาวประมาณ ๓ มม.คอแห้มมีเขตการกระจายพันธุ์ในประเทศไทยทางภาคเหนือ ภาคตะวันออกเฉียงเหนือ ภาคตะวันออก และภาคตะวันตกเฉียงใต้ พบตามป่าดิบแล้ง และ ตามบริเวณที่ถูกแผ้วถางมาก่อน ที่สูงจากระดับนํ้าทะเล ๓๐๐-๑,๓๐๐ ม. ออกดอก และเป็นผลเดือนมิถุนายนถึงธันวาคม ในต่างประเทศพบที่พม่าและลาวประโยชน์ เปลือกให้เส้นใยใช้ทำเชือก ผลอ่อนรับประทานได้.
ผู้เขียน ดร.จำลอง เพ็งคล้าย

คะนาน Colona diptera (Ridl.) Craib
ชื่อพ้อง Columbia diptera Ridl., C. curtisii Ridl.; Colona curtisii (Ridl.) Craib
วงศ์ Tiliaceae
ชื่ออื่น ๆ กะนาน, ขนานเข้า, หัวพึงกา (ใต้)
 ไม้ต้น เปลือกสีเทาหรือสีนํ้าตาลอ่อน ใบเดี่ยวเรียงเวียน รูปใบหอกหรือรูปใบหอกแกมรูปแถบช่อดอกแบบช่อกรแจุกหรือช่อกระจุกเชิงประกอบ ออกตามปลายกิ่งและตามซอกใบใกล้ปลายกิ่ง ดอกสีขาวหรือสีเหลืองอ่อน ผลแบบผลแห้งไม่แตก รูปค่อนข้างกลม มีปีกตามยาว(๒-)๓ ปีก เมล็ดรูปทรงรีมีจำนวนเท่ากับปีก
 คะนานเป็นไม้ต้นขนาดเล็กถึงขนาดกลาง สูงได้ ถึง ๑๐ ม. เส้นรอบวง ๔๐-๘๐ ซม. ตามกิ่งมีขนประปรายร่วงง่าย เปลือกสีเทาหรือสีน้ำตาลอ่อน มีเส้นใยยาว และเหนียว กระพี้สีขาวหรือสีน้ำตาลอ่อนใบเดี่ยว เรียงเวียน รูปใบหอกหรือรูปใบหอกแกมรูปแถบ ค่อนข้างโค้งเล็กน้อย กว้าง ๑.๕-๓ ซม. ยาว ๖-๑๒ ซม. ปลายเรียวคล้ายหางหรือเรียวแหลม โคนมนและเบี้ยวเล็กน้อย ขอบหยักซี่ฟันห่าง ๆ หรือเกือบเรียบแผ่นใบค่อนข้างหนา เมื่ออ่อนด้านล่างมีขนสากและจะหลุดร่วงไป เส้นโคนใบ ๓ เส้น เส้นคู่ข้างไปสุดที่ขอบใบบริเวณกึ่งกลางความยาวของใบ เส้นแขนงใบข้างละ ๓-๕ เส้น ปลายเส้นเชื่อมต่อกันใกล้ขอบใบ เส้นใบย่อย คล้ายขั้นบันไดและแบบร่างแห เห็นชัดทางด้านล่างและมักเป็นร่องทางด้านบน ก้านใบยาว ๐.๕-๑ ซม. เมื่ออ่อนมีขนช่อดอกแบบช่อกระจุกหรือช่อกระจุกเชิงประกอบ ยาว ๓-๑๐ ซม. ออกตามปลายกิ่งและตามซอกใบใกล้ปลายกิ่ง ช่อตั้ง ก้านช่อยาว ๑-๓ ซม. ก้านดอกยาวประมาณ ๒ มม. กลีบเลี้ยง ๕ กลีบ แยกกัน รูปขอบขนานแกมรูปใบหอก กว้างประมาณ ๑ มม. ยาวประมาณ ๓ มม. ด้านนอกมีขน ด้านในเกลี้ยง กลีบดอกสีขาวหรือสีเหลืองอ่อน มี ๕ กลีบ รูปขอบขนานกว้างประมาณ ๑ มม. ยาวประมาณ ๓ มม. เกลี้ยงมีต่อมบริเวณโคนกลีบ เกสรเพศผู้จำนวนมาก ไม่ติดกันเป็นกลุ่ม อับเรณูติดด้านหลัง รังไข่อยู่เหนือวงกลีบรูปค่อนข้างกลม เส้นผ่านศูนย์กลางประมาณ ๒ มม. มีขนหนาแน่นมี (๒-)๓ ช่อง แต่ละช่องมีออวุล ๒ เม็ด ก้านยอดเกสรเพศเมียเรียวยอดเกสรเพศเมียแหลมผลแบบผลแห้งไม่แตก รูปค่อนข้างกลม มี (๒-)๓ พู มีปีกตามยาว(๒-)๓ ปีก ทั้งผลและปีกกว้างประมาณ ๑.๕ ซม. สูงประมาณ ๑ ซม. เมล็ดรูปทรงรี มีจำนวนเท่ากับปีกคะนานมีเขตการกระจายพันธุ์ในประเทศไทย ทางภาคใต้ ตามเขาหินปูนในป่าดงดิบ ที่สูงตั้งแต่ใกล้ระดับน้ำทะเลถึงประมาณ ๒๕๐ ม. ออกดอก และเป็นผลเดือนสิงหาคมถึงธันวาคม ในต่างประเทศพบที่มาเลเชียประโยชน์ เนื้อไม้ใช้ทำเครื่องตกแต่งภายในอาคาร.
ผู้เขียน ดร.จำลอง เพ็งคล้าย

คัดเค้าเครือ Oxyceros horridus Lour.
ชื่อพ้อง Oxyceros pauciflorus (Ridl.) Tirveng., Randia pauciflora Ridl.
วงศ์ Rubiaceae
ชื่ออื่น ๆ เขาวัว(กลาง); เขี้ยวจง (ใต้)
 ไม้พุ่มรอเลื้อย มีหนามแหลมโค้งลงออกจากซอกใบคล้ายเขาวัว ใบเดี่ยว เรียงตรงข้ามสลับตั้งฉากรูปใบหอก หูใบระหว่างก้านใบรูปสามเหลี่ยม ร่วงง่ายช่อดอกแบบช่อกระจุกเชิงประกอบ ออกที่ปลายกิ่งดอกสีขาวหรือสีเหลืองนวล กลิ่นหอม ผลคล้ายผลมีเนื้อหนึ่งถึงหลายเมล็ด รูปทรงกลมหรือทรงรูปไข่ สีเขียวเข้ม เมล็ดจำนวนมาก ผิวย่น
 คัดเค้าเครือเป็นไม้พุ่มรอเลื้อย ยาวได้ถึง ๘ ม. เถาและกิ่งเกลี้ยง แตกกิ่งเป็นคู่ตรงข้าม มีหนามแหลมโค้งลงออกจากซอกใบคล้ายเขาวัวหนามยาว ๑-๑.๕ ซม.ใบเดี่ยว เรียงตรงข้ามสลับตั้งฉาก รูปใบหอก กว้าง ๓-๗ ซม. ยาว ๖-๑๖ ซม. ปลายแหลม โคนรูปลิ่มขอบเรียบ แผ่นใบหนาคล้ายแผ่นหนัง เกลี้ยงทั้ง ๒ ด้าน เส้นแขนงใบข้างละ ๔-๖ เส้น ก้านใบยาว ๐.๕-๑ ซม. หูใบระหว่างก้านใบรูปสามเหลี่ยม มีขนาดเล็ก ร่วงง่ายช่อดอกแบบช่อกระจุกเชิงประกอบ ออกที่ปลายกิ่งมีดอกน้อย ดอกสีขาวหรือสีเหลืองนวล กลิ่นหอมกลีบเลี้ยงสีเขียวอ่อน โคนเชื่อมติดกันเป็นรูประฆัง ยาว ๒-๓ มม. ปลายแยกเป็น ๕ แฉก ปลายเรียวแหลม กลีบดอกโคนเชื่อมติดกันเป็นหลอด ยาว ๑-๑.๒ ซม. ปลายแยกเป็น ๕ แฉก รูปขอบขนานแกมรูปไข่กลับหรือรูปช้อน กว้างประมาณ ๕ มม. ยาวประมาณ ๑.๕ ซม. เกสรเพศผู้ ๕ เกสร ติดภายในใกล้ปากหลอดกลีบดอกก้านชูอับเรณูส้้นมาก อับเรณูยาวพ้นหลอดกลีบดอกเรียงสลับกับแฉกกลีบดอก รังไข่อยู่ใต้วงกลีบ มี ๒ ช่อง แต่ละช่องมีออวุลจำนวนมาก ก้านยอดเกสรเพศเมียอวบ ยอดเกสรเพศเมียรูปคล้ายกระบอง มี ๒ พู ยาวพ้นหลอดกลีบดอกผลคล้ายผลมีเนื้อหนึ่งถึงหลายเมล็ด รูปทรงกลมหรือทรงรูปไข่ เส้นผ่านศูนย์กลาง ๑-๑.๕ ซม. สีเขียวเข้มเปลือกผลเหนียวคล้ายหนัง เกลี้ยง มีกลีบเลี้ยงติดทนเมล็ดจำนวนมาก ผิวย่นคัดเค้าเครือมีเขตการกระจายพันธุ์ในประเทศไทยทั่วทุกภาค พบตามป่าดิบแล้งหรือตามชายป่าดิบแล้ง ที่สูงตั้งแต่ใกล้ระดับน้ำทะเลถึงประมาณ ๔๐๐ ม. ในต่างประเทศพบทั่วไปไนเอเชียเขตร้อน.
ผู้เขียน นายธวัชชัย วงศ์ประเสริฐ

คัดเค้าดง Oxyceros bispinosus (Griff.) Tirveng.
ชื่อพ้อง Stylocoryna bispinosa Griff., Randia bispinosa (Griff.) Craib
วงศ์ Rubiaceae
ชื่ออื่น ๆ ขบเขี้ยว, สลักเขี้ยว(ใต้); พญาท้าวเอว (ตะวันตกเฉียงใต้)
 ไม้เถาเลื้อยขนาดใหญ่ มีหนามแหลมตามข้อลำต้นและข้อกิ่งเป็นคู่ ๆ ตอนปลายโค้งงอลงเข้าหา ลำต้นและถึง ใบเดี่ยว เรียงตรงข้ามสลับตั้งฉากรูปใบหอกถึงรูปไข่ หูใบระหว่างก้านใบรูปตามเหลี่ยมปลายแหลม ช่อดอกแบบช่อกระจุก ออกตามซอกใบ ดอกสีขาวอมเขียว กลิ่นหอม ผลแบบผลมีเนื้อหนึ่งถึงหลายเมล็ด รูปทรงกลม สีเขียวแก่ เมล็ด ๖-๘ เมล็ด
 คัดเค้าคงเป็นไม้เถาเลื้อยขนาดใหญ่ มีหนามแหลมตามข้อลำต้นและข้อกิ่งเป็นคู่ ตอนปลายโค้งงอลงเข้าหาลำต้น และกิ่ง ยาวได้ถึง ๒ ซม.ใบเดี่ยว เรียงตรงข้ามสลับตั้งฉาก รูปใบหอกถึงรูปไข่ กว้าง ๕-๗.๕ ซม. ยาว ๑๐-๑๘ ซม. ปลายเรียวแหลม โคนสอบแคบ ขอบเรียบ แผ่นใบหนา เส้นกลางใบเห็นชัดทั้ง ๒ ด้าน เส้นแขนงใบข้างละ ๖-๑๑ เส้น เส้นใบย่อยเห็นไม่ชัด ก้านใบยาว ๑-๑.๖ ซม. หูใบระหว่างก้านใบรูปสามเหลี่ยมปลายแหลม ร่วงเมื่อแก่ช่อดอกแบบช่อกระจุก ออกตามซอกใบ ช่อตั้งก้านช่อดอกยาว ๑-๑.๘ ซม. มีกาบหุ้มและมีขนสั้นดอกสีขาวอมเขียว กลิ่นหอม ก้านดอกยาว ๓-๖ มม. กลีบเลี้ยงโคนเชื่อมติดกันเป็นรูปถ้วย ปลายแยกเป็น ๕ แฉก แต่ละแฉกกว้าง ๕ มม. ยาว ๕-๗ มม. ด้านนอกมีขนหนาแน่น กลีบดอกโคนเชื่อมติดกันเป็นรูปถ้วยปลายแยกเป็น ๕ แฉก รูปขอบขนานแกมรูปไข่กลับหรือรูปช้อน แต่ละแฉกกว้าง ๒-๔ มม. ยาว ๕-๘ มม. เกสร เพศผู้ ๕ เกสร รังไข่อยู่ใต้วงกลีบ มี ๒ ช่อง แต่ละช่องมีออวุล ๓-๔ เม็ด ก้านยอดเกสรเพศเมียอวบ ยอดเกสรเพศเมียรูปคล้ายกระบอง มี ๒ พูผลแบบผลมีเนื้อหนึ่งถึงหลายเมล็ด รูปทรงกลมเส้นผ่านศูนย์กลาง ๑-๑.๓ ซม. สีเขียวแก่ มีรอยแผลเป็นของกลีบเลี้ยงที่ปลาย มีเมล็ด ๖-๘ เมล็ดคัดเค้าดงมีเขตการกระจายพันธุ์ในประเทศไทย ทั่วทุกภาค พบตามป่าดิบแล้งและป่าผสมผลัดใบ ที่สูงตั้งแต่ใกล้ระดับน้ำทะเลถึงประมาณ ๑,๐๐๐ ม. ในต่างประเทศพบที่พม่า.
ผู้เขียน นายธวัชชัย วงศ์ประเสริฐ

คัดเค้าทอง Aidia densiflora (Wall.) Masam.
ชื่อพ้อง Webera densiflora Wall., W. oppositifolia Roxb.; Randia oppositifolia (Roxb.) Koord.
วงศ์ Rubiaceae
ชื่ออื่น ๆ เข็มช้าง (พิษณูโลก); แส้วต้น(ชุมพร)
 ไม้ต้นขนาดเล็กถึงขนาดใหญ่ เปลือกสีน้ำตาลอมเทา ใบเดี่ยว เรียงตรงข้าม รูปรี แผ่นใบบางคล้ายกระดาษ เกลี้ยง หูใบระหว่างก้านใบรูปสามเหลี่ยมช่อดอกแบบช่อกระจุกซ้อน ออกตรงข้ามใบ ดอกสีขาวผลแบบผลมีเนื้อหนึ่งถึงหลายเมล็ด รูปทรงกลม สุกสีเหลืองถึงแดง แก่จัดสีดำ เมล็ดรูปค่อนข้างกลม เป็นสันเหลี่ยมหลายสัน
 คัดเค้าทองเป็นไม้ต้นขนาดเล็กถึงขนาดใหญ่สูงได้ถึง ๒๐ ม. เปลือกเรียบ สีน้ำตาลอมเทา มีช่องอากาศหรืออาจพบบ้างที่เปลือกแตกเล็กน้อย เปลือกในสีน้ำตาลอ่อน สีจะเข้มขึ้นเมื่อถูกอากาศ กระพี้สีเหลืองอ่อนใบเดี่ยว เรียงตรงข้าม รูปรี กว้าง (๒.๕-)๔-๗(-๙) ซม. ยาว(๙-)๑๒-๑๘(-๒๕) ซม. ปลายแหลมโคนมนหรือแหลม ขอบเรียบ แผ่นใบบางคล้ายกระดาษ เกลี้ยงทั้ง ๒ ด้าน เส้นแขนงใบข้างละ ๖-๑๒ เส้น ก้านใบยาวได้ถึง ๑.๕ ซม. หูใบระหว่างก้านใบรูปสามเหลี่ยม ยาว ๕-๖ มม. ปลายมักเรียวแหลมช่อดอกแบบช่อกระจุกซ้อน ออกตรงข้ามใบ ยาวได้ถึง ๕ ซม. ช่อแขนงมักจะแยกแขนงคู่ประมาณ ๓ ครั้ง ก้านช่อยาว ๐.๕-๑.๕ ซม. ก้านดอกยาว ๑-๔ มม. มีขนสั้นนุ่มหนาแน่น ดอกสีขาว กลีบเลี้ยงโคนเชื่อมติดกันเป็นรูประฆัง ยาว ๒-๒.๕(-๓.๕) มม. ปลายแยกเป็น ๕ แฉก รูปสามเหลี่ยม กลีบดอกโคนเชื่อมติดกันเป็นหลอด ยาว ๒-๔ มม. ด้านนอกเกลี้ยง ด้านในมีขนที่คอหลอดดอกปลายหลอดแยกเป็น ๕ แฉก รูปขอบขนาน ยาว (๓-)๔-๖ มม. โค้งพับลง ด้านนอกมีขนเป็นแถวตรงเส้นกลางกลีบ พบน้อยมากที่มีขนเพียงเล็กน้อยเท่านั้น เกสรเพศผู้ ๕ เกสร ติดที่คอหลอดดอก สลับกับแฉกกลีบดอกก้านชูอับเรณูสั้น อับเรณูแคบ ยาว ๔-๖ มม. โผล่พ้นปากหลอดดอก รังไข่อยู่ใต้วงกลีบ มี ๒ ช่อง แต่ละช่องมีออวุลจำนวนมาก ก้านยอดเกสรเพศเมียยาว ๓-๔ มม. ยอดเกสรเพศเมียรูปคล้ายกระบอง ยาว ๕-๖ มม.ผลแบบผลมีเนื้อหนึ่งถึงหลายเมล็ด รูปทรงกลมเส้นผ่านศูนย์กลางประมาณ ๕ มม. สุกสีเหลืองถึงแดง แก่จัดสีดำ เมล็ดรูปค่อนข้างกลม เป็นสันเหลี่ยมหลายสันคัดเค้าทองมีเขตการกระจายพันธุ์ในประเทศไทย ทั่วทุกภาคพบตามป่าทั่วไป มักพบใกล้น้ำ ที่สูงตั้งแต่ใกล้ระดับน้ำทะเลถึงประมาณ ๗๐๐ ม. ในต่างประเทศพบที่อินเดีย พม่า จีนตอนใต้ ภูมิภาคอินโดจีน คาบสมุทร มลายู และอินโดนีเชีย.
 
ผู้เขียน ดร.ก่องกานดา ชยามฤต

คัดเค้าน้ำ Benkara ovoidea (Pierre ex Pit.) Ridsdale
ชื่อพ้อง Randia ovoidea Pierre ex Pit., R. elliptica Geddes, R. ligustrifolia Geddes, R. ovoidea Pierre ex Pit. var. parvifolia Pit.
วงศ์ Rubiaceae
 ไม้พุ่ม กิ่งมีหนามแหลม ตรงและแข็ง ใบเดี่ยวเรียงตรงข้าม รูปรีหรือรูปขอบขนานแกมรูปใบหอก หูใบระหว่างก้านใบรูปใบหอก ปลายแหลม ร่วงง่าย ช่อดอกแบบช่อกระจุก ออกที่ยอด ช่อตั้งขึ้น ดอกมีขาวผลแบบผลมีเนื้อหนึ่งถึงหลายเมล็ด ทรงรูปไข่ มีรอยแผลที่เกิดจากกลีบเลี้ยงหลุดร่วงอยู่ที่ปลายผล เมล็ดจำนวนมาก ลักษณะแบนและนูนหรือโค้งทางด้านนอกผิวขรูขระ
 คัดเค้าน้ำเป็นไม้พุ่ม สูง ๒-๓ ม. กิ่งอ่อนมีขนสั้นหนานุ่มสีนํ้าตาลอ่อน กิ่งแก่สีเทา เกลี้ยง มีหนามแหลมตรง และแข็ง ยาว ๐.๕-๑.๕ ซม. พบน้อยที่มีลักษณะโค้งใบเดี่ยว เรียงตรงข้าม รูปรีหรือรูปขอบขนานแกมรูปใบหอก กว้าง ๑-๓ ซม. ยาว ๒.๕-๗ ซม. ปลายแหลมหรือมน โคนมนกลมหรือเว้ากึ่งรูปหัวใจ ขอบเรียบ แผ่นใบบางคล้ายกระดาษถึงหนาคล้ายแผ่นหนัง ด้านบนสีเข้มกว่าด้านล่าง เกลี้ยงหรือมีขนส้นนุ่มทางด้านบนและมีขนหยาบแข็งตามเส้นกลางใบทางด้านล่าง เส้นแขนงใบข้างละ ๓-๗ เส้น เห็นไม่ชัดทั้ง ๒ ด้าน ก้านใบยาว ๑-๔ มม. มีขนสั้นหนานุ่ม หูใบระหว่างก้านใบรูปใบหอก ยาว ๑-๓ มม. ปลายแหลม ร่วงง่ายช่อดอกแบบช่อกระจุก ออกที่ยอด ช่อตั้งขึ้นยาว ๑-๒ ซม. มีดอก ๒-๓ ดอก ก้านช่อดอกยาว ๓-๘ มม. มีขน ใบประดับรูปลิ่มแคบ มีขน กลีบเลี้ยงโคนเชื่อมติดกันเป็นหลอด ยาว ๓-๕ มม. ปลายแยกเป็น ๕ แฉก รูปสามเหลี่ยม ยาว ๑-๒ มม. ปลายแหลม มีขนสั้นหนานุ่ม สีน้ำตาลแดง กลีบดอกสีขาว โคนเชื่อมติดกันเป็นหลอด ยาวประมาณ ๕ มม. ส่วนบนใกล้คอหลอดดอกด้านในมีขนหยาบแข็งหรือขนเครา ปลายหลอดแยกเป็น ๕ แฉก ยาวประมาณ ๘ มม. ปลายแหลม เกลี้ยง แฉกกลีบบิดเวียนในดอกตูม เกสรเพศผู้ ๕ เกสร ติดที่คอหลอดดอกก้านชูอับเรณูสั้นมาก อับเรณูรูปขอบขนาน ปลายเรียวรังไข่อยู่ใต้วงกลีบ มี ๒ ช่อง แต่ละช่องมีออวุลจำนวนมาก ก้านยอดเกสรเพศเมียรูปทรงกระบอกเรียวยอดเกสรเพศเมียมี ๒ พู เป็นร่องผลแบบผลมีเนื้อหนึ่งถึงหลายเมล็ด ทรงรูปไข่ กว้างประมาณ ๑.๕ ซม. ยาวประมาณ ๑.๗ ซม. เกลี้ยงมีรอยแผลที่เกิดจากกลีบเลี้ยงหลุดร่วงอยู่ที่ปลายผลเมล็ดจำนวนมาก ลักษณะแบน และนูนหรือโค้งทางด้านนอก กว้างประมาณ ๔ มม. ยาวประมาณ ๗ มม. ผิวขรุขระคัดเค้าน้ำมีเขตการกระจายพันธุ์ในประเทศไทยทางภาคเหนือ ภาคตะวันออกเฉียงเหนือ และภาคกลางพบตามป่าละเมาะและที่รกร้างใกล้ลำธาร ที่สูงตั้งแต่ใกล้ระดับน้ำทะเลถึงประมาณ ๒๐๐ ม. ออกดอกและเป็นผลเดือนมกราคมถึงมิถุนายนในต่างประเทศพบที่ลาวและกัมพูชา.
ผู้เขียน นางสาวโสมนัสสา แลงฤทธิ์

คัดเค้าเล็ก Benkara sinensis (Lour.) Ridsdale
ชื่อพ้อง Oxyceros sinensis Lour.; Fagerlindia sinensis (Lour.) Tirveng.; Randia crassispina Geddes, R. parvula Ridl. var. mollis Craib
วงศ์ Rubiaceae
ชื่ออื่น ๆ เขี้ยวกระจง (ตะวันออกเฉียงเหนือ); เขี้ยวจง, ลิเถื่อน(ใต้); คัดเค้า(นครราชสีมา); คัดเค้าหนู (ตะวันออกเฉียงใต้); โยทะกา (ตะวันตกเฉียงใต้)
 ไม้พุ่มหรือไม้พุ่มรอเลื้อย ลำต้นและกิ่งอ่อนมีขนและหนามแหลมออกตรงข้ามกัน ๑ คู่ ใบเดี่ยวเรียงตรงข้ามสลับตั้งฉาก รูปรี ด้านล่างมีขนสีเทาหูใบระหว่างก้านใบเรียวแหลม ช่อดอกแบบช่อกระจุกออกตามปลายกิ่ง กระจุกละ ๑-๓ ดอก ดอกสีขาวกลิ่นหอม ผลแบบผลมีเนื้อหนึ่งถึงหลายเมล็ด รูปทรงกลม สีเขียวเข้ม เมล็ดรูปลิ่ม มีหลายเมล็ด
 คัดเค้าเล็กเป็นไม้พุ่มหรือไม้พุ่มรอเลื้อย สูงไม่เกิน ๒ ม. เส้นผ่านศูนย์กลางลำต้น ๒-๓ ซม. เปลือกเรียบ สีเทา กิ่งแยกตรงข้ามสลับตั้งฉาก ลำต้นและกิ่งอ่อนมีขนนุ่มสีเทาและมีหนามแหลมแข็ง ยาว ๐.๕-๑ ซม. ออกเป็นคู่ตรงข้ามตามซอกใบหรือเหนือรอยแผลใบใบเดี่ยว เรียงตรงข้ามสลับตั้งฉาก ตามปลายกิ่งจะอยู่ชิดกันมากจนดูเป็นกลุ่ม ใบรูปรี กว้าง ๑.๕-๓.๕ ซม. ยาว ๔-๘ ซม. ปลายแหลม โคนมนหรือสอบเล็กน้อยขอบเรียบ แผ่นใบหนา ด้านบนเกลี้ยงเป็นมัน ด้านล่างมีขนสีเทานุ่มหนาแน่น เส้นแขนงใบข้างละ ๖-๘ เส้น พอสังเกตเห็นได้ทางด้านล่าง ก้านใบยาว ๐.๕-๑ ซม. มีขนนุ่ม หูใบระหว่างก้านใบเรียวแหลม มีขนทั้ง ๒ ด้านร่วงง่ายช่อดอกแบบช่อกระจุก ออกตามปลายกิ่ง กระจุกละ ๑-๓ ดอก กลิ่นหอม กลีบเลี้ยงโคนเชื่อมติดกันเป็นหลอดรูปกรวย ปลายจักเป็นแฉกแหลม ๕ แฉก ยาวประมาณ ๕ มม. มีขนหนาแน่นทางด้านนอก กลีบดอกสีขาว โคนเชื่อมติดกันเป็นหลอดเรียว ยาว ๒-๒.๕ ซม. ปลายหลอดแยกเป็นแฉกรูปรี ๕ แฉก เมื่อบานเต็มที่แฉกกางตั้งฉากกับตัวหลอด เกสรเพศผู้ ๕ เกสร ติดอยู่ในหลอดกลีบดอก รังไข่อยู่ใต้วงกลีบ มี ๒ ช่อง แต่ละช่องมีออวุลจำนวนมาก ก้านยอดเกสรเพศเมียเรียวยาวยอดเกสรเพศเมียแยกเป็น ๒ แฉก โผล่พ้นปากหลอดดอกผลแบบผลมีเนื้อหนึ่งถึงหลายเมล็ด รูปทรงกลมเส้นผ่านศูนย์กลาง ๐.๗-๑ ซม. สีเขียวเข้ม ปลายผลมีรอยของกลีบเลี้ยงติดอยู่เป็นวง เมล็ดรูปลิ่ม มีหลายเมล็ดคัดเค้าเล็กมีเขตการกระจายพันธุ์ในประเทศไทยทางภาคตะวันออกเฉียงใต้ ภาคตะวันตกเฉียงใต้และภาคใต้พบตามป่าดิบชื้นหรือป่าดิบแล้ง ที่สูงจากระดับนํ้าทะเล ๑๐๐-๓๐๐ ม. ออกดอกเดือนธันวาคมถึงเมษายนเป็นผลเดือนกรกฎาคมถึงธันวาคม ในต่างประเทศพบที่จีนตอนใต้.
ผู้เขียน ดร.จำลอง เพ็งคล้าย

คัดเค้าหนาม Benkara armigera (K. Schum.) Ridsdale
ชื่อพ้อง Randia armigera K. Schum.; Fagerlindia armigera (K. Schum.) Tirveng.; Randia fasciculata (Roxb.) DC. var. velutina Pierre ex Pit., R. hirsuta Ridl., R. parvula Ridl., R. pilosa Craib
วงศ์ Rubiaceae
ชื่ออื่น ๆ คัดเค้าหนู
 ไม้พุ่ม ลำต้นและกิ่งมีหนามแหลม ตรงและแข็ง ยอดอ่อนมีขนสั้นหนานุ่มสีน้ำตาล เมื่อแก่เกลี้ยงใบเดี่ยว เรียงตรงข้าม รูปไข่ รูปรี หรือรูปใบหอกหูใบระหว่างก้านใบรูปไข่ ปลายเรียวแหลมหรือแหลมมีขน ช่อดอกแบบช่อกระจุก ออกที่ยอด ช่อตั้งขึ้นดอกสีขาว กลิ่นหอม ผลแบบผลมีเนื้อหนึ่งถึงหลายเมล็ด รูปทรงกลม มีกลีบเลี้ยงติตทนอยู่ที่ปลาย เมล็ดจำนวนมาก ลักษณะนูนโค้งทางด้านนอก และแบนหรือเว้าเข้าทางด้านในสีดำ ผิวขรุขระ
 คัดเค้าหนามเป็นไม้พุ่ม สูง ๑-๓ ม. เปลือกสีเทาลำต้นและกิ่งมีหนามแหลม ตรงและแข็ง ยาว ๐.๕-๑.๕ ซม. ยอดอ่อนมีขนสั้นหนานุ่มสีน้ำตาล เมื่อแก่เกลี้ยงใบเดี่ยว เรียงตรงข้าม รูปไข่ รูปรี หรือรูปใบหอกกว้าง ๑-๑.๖ ซม. ยาว ๒-๑๑.๕ ซม. ปลายแหลม โคนมนกลมหรือแหลม ขอบเรียบ แผ่นใบหนาคล้ายแผ่นหนังด้านบนและด้านล่างสีเขียวอ่อน มีขนสั้นนุ่มทั้ง ๒ ด้าน เส้นแขนงใบข้างละ ๕-๗ เส้น เห็นชัดทางด้านล่าง ก้านใบยาว ๐.๓-๐.๕ ซม. มีขนสั้นนุ่ม หูใบระหว่างก้านใบรูป ไข่ ยาว ๐.๔-๐.๕ มม. ปลายเรียวแหลมหรือแหลม มีขนช่อดอกแบบช่อกระจุก ออกที่ยอด ช่อตั้งขึ้น ใบประดับมีขนสั้นหนานุ่ม ก้านช่อดอกสั้นมาก ดอกมีกลิ่นหอม ก้านดอกยาว ๑-๒ มม. กลีบเลี้ยงโคนเชื่อมติดกันเป็นหลอด ยาว ๔-๕ มม. ปลายแยกเป็น ๕ แฉก รูป สามเหลี่ยม ยาว ๒-๕ มม. มีขนสั้นหนานุ่ม กลีบดอกสีขาวโคนเชื่อมติดกันเป็นหลอด ยาวประมาณ ๑.๗ ซม. ปลายแยกเป็น ๕ แฉก รูปไข่ กว้าง ๓-๔ มม. ยาว ๘-๙ มม. ปลายแหลม มีขนสั้นหนานุ่มทางด้านนอก แฉกกลีบบิดเวียนในดอกตูม เกสรเพศผู้ ๕ เกสร ติดอยู่ที่คอหลอดดอกก้านชูอับเรณูสั้นมาก อับเรณูยาว ๔-๕ มม. รังไข่อยู่ใต้วงกลีบ มี ๒ ช่อง แต่ละช่องมีออวุลจำนวนมาก ก้านยอดเกสรเพศเมียยาวประมาณ ๒.๓ ซม. ยอดเกสรเพศเมียมี ๒ พู รูปรี มีสันตามยาว ยาวประมาณ ๓ มม.ผลแบบผลมีเนื้อหนึ่งถึงหลายเมล็ด รูปทรงกลมเส้นผ่านศูนย์กลาง ๖-๗ มม. มีกลีบเลี้ยงติดทนอยู่ที่ปลาย ผิวมีขนสั้นนุ่ม เมล็ดจำนวนมาก ลักษณะนูนโค้งทางด้านนอก และแบนหรือเว้าเข้าทางด้านใน สีดำผิวขรุขระคัดเค้าหนามมีเขตการกระจายพันธุ์ในประเทศไทยทางภาคตะวันออกเฉียงใต้และภาคใต้ พบตามป่าดิบที่สูงจากระดับนํ้าทะเล ๕๐-๑,๒๐๐ ม. ออกดอก และเป็นผลเดือนกุมภาพันธ์ถึงกันยายน ในต่างประเทศพบที่อินเดีย ภูมิภาคอินโดจีน และภูมิภาคมาเลเซีย.
ผู้เขียน นางสาวนันทวรรณ สุปันตี

คัดเค้าหมู Pisonia aculeata L.
ชื่อพ้อง Pisonia aculeata L. var. luensis Gagnep., P. anisophylla Hassk., P. limonella Blume, P. mitis L.
วงศ์ Nyctaginaceae
ชื่ออื่น ๆ คัดเค้าหนู (กระบี่); ตังขุย, ตังผี (ลำปาง); ตังหยู (ชลบุรี, อุดรธานี); มะกั๋งผี (เหนือ); หูชะลวง (จันทบุรี)
 ไม้พุ่มหรือไม้รอเลื้อย มีหนามโค้งลง กิ่งอ่อนและช่อดอกมีขนสั้นสีน้ำตาลหนาแน่นใบเดี่ยวมัก เรียงตรงข้าม รูปรีหรือรูปใบหอก ดอกแยกเพศต่างต้นหรือดอกสมบูรณ์เพศและดอกแยกเพศร่วมต้นช่อดอกคล้ายช่อเชิงหลั่น ออกตามซอกใบ ผลแบบผลแห้งเมล็ดล่อน รูปทรงรีหรือรูปกระบองสั้น มี ๕ ร่อง ในแต่ละร่องมีขนต่อมเหนียวเรียงเป็น ๒ แถว เมล็ด รูปขอบขนาน มีร่องลึกตามยาว
 คัดเค้าหมูเป็นไม้พุ่มหรือไม้รอเลื้อย สูงหรือยาวได้ถึง ๒๐ ม. มีหนามโค้งลง ยาวประมาณ ๑ ซม. ปลายแหลมออกตามซอกใบ เปลือกเรียบ สีน้ำตาลหรือเทา กิ่งอ่อนและช่อดอกมีขนสั้นสีนํ้าตาลหนาแน่นใบเดี่ยว มักเรียงตรงข้าม รูปรีหรือรูปใบหอก กว้าง ๒-๕ ซม. ยาว ๔-๑๐ ซม. ปลายแหลมถึงเรียวแหลม โคนสอบเรียว ขอบเรียบ แผ่นใบบาง มีขนสั้นประปรายถึงเกลี้ยง เส้น แขนงใบข้างละ ๕-๖ เสัน เห็นไม่ชัด ก้านใบยาว ๑-๒.๕ ซม. มีขนสั้นดอกแยกเพศต่างต้นหรือดอกสมบูรณ์เพศและดอกแยกเพศร่วมต้น ช่อดอกคล้ายช่อเชิงหลั่น ยาว ๓-๔ ซม. ออกตามซอกใบ มีขนสั้นสีนํ้าตาลหนาแน่นก้านช่อยาว ๑.๕-๓ ซม. ก้านดอกสั้นมาก ดอกเพศผู้ออกเป็นกลุ่ม ค่อนข้างหนาแน่น ดอกตูมรูปกรวยกลับ ปลายตัดมี ๕ ร่อง ดอกบานมีขนาดเล็กมาก กลีบรวมเชื่อมติดกันเป็นรูปลำโพงหรือรูปแตร ยาวประมาณ ๓ มม. ปลายแยกเป็น ๑๐ แฉก เรียงเป็น ๒ วง วงละ ๕ แฉก แฉกวงในรูปสามเหลี่ยมมีขนาดใหญ่กว่าและเรียงสลับ กับแฉกวงนอก เกสรเพศผู้ ๖-๘ เกสร ยาวพ้นหลอดกลีบรวม อับเรณูรูปค่อนข้างกลม ดอกเพศเมียกลีบรวมเชื่อมติดกันเป็นรูปคนโทแกมรูประฆัง ขนาดเล็กมาก ไม่พบเกสรเพศผู้ที่เป็นหมัน รังไข่อยู่เหนือวงกลีบ รูปกระบองมี ๑ ช่อง ออวุล ๑ เม็ด ยอดเกสรเพศเมียเป็นชายครุยปลายมักแยกเป็น ๓ แขนง แต่ละแขนงแยกออกเป็น ๒ แฉกผลแบบผลแห้งเมล็ดล่อน รูปทรงรีหรือรูปกระบองสั้น กว้างประมาณ ๒.๕ มม. ยาว ๑-๑.๕ ซม. เป็นร่องตามยาว ๕ ร่อง ในแต่ละร่องมีขนต่อมเหนียวเรียงเป็น ๒ แถว และมีขนสั้นกระจายทั่วผล มี ๑ เมล็ด รูปขอบขนาน กว้าง ๒-๒.๕ มม. ยาว ๐.๙-๑.๑ ซม. มีร่องลึกตามยาวคัดเด้าหมูมีเขตการกระจายพันธุ์ในประเทศไทยทั่วทุกภาค พบขึ้นตามป่าชายหาดและชายป่า ที่สูงจากระดับนํ้าทะเลไม่เกิน ๕๐๐ ม. ในต่างประเทศพบขึ้นกระจายทั่วไป ตั้งแต่เขตร้อนของทวีปอเมริกา แอฟริกา เกาะมาดากัสการ์ เอเชียตะวันออกเฉียงใต้จนถึงตอนเหนือของทวีปออสเตรเลีย.
ผู้เขียน นายทนงศักดิ์ จงอนุรักษ์

คันคาก Rhaphiolepis indica (L.) Lindl. ex Ker
ชื่อพ้อง Crataegus indica L.; Rhaphiolepis fragrans Geddes, R. kerrii Geddes
วงศ์ Rosaceae
ชื่ออื่น ๆ กับแก, พังกี่, อะห้วย (ตะวันออกเฉียงเหนือ); เม็งสะเกริน (ตะวันออก)
 ไม้พุ่มหรือไม้ต้นขนาดเล็ก ใบเดี่ยว เรียงเวียนรูปขอบขนานแกมรูปใบหอก รูปไข่กลับ หรือรูปขอบขนานแกมรูปไข่กลับ ช่อดอกแบบช่อแยกแขนง ออกที่ปลายกิ่ง ดอกสีขาวหรือสีชมพู ผลแบบผลเทียมเนื้อนุ่ม รูปทรงกลม สุกสีน้ำเงินดำ เมล็ดรูปทรงกลมมี ๑(-๒) เมล็ด
 คันคากเป็นไม้พุ่มหรือไม้ต้นขนาดเล็ก สูง ๒-๘ ม.ใบเดี่ยว เรียงเวียน รูปขอบขนานแกมรูปใบหอกรูปไข่กลับหรือรูปขอบขนานแกมรูปไข่กลับ กว้าง ๒-๔ ซม. ยาว ๕-๑๐ ซม. ปลายเรียวแหลม แหลม หรือมนโคนสอบแคบ ขอบตอนบนจักฟันเลื่อย ตอนล่างเรียบแผ่นใบหนาคล้ายแผ่นหนัง เกลี้ยงทั้ง ๒ ด้าน เส้นแขนงใบข้างละ ๖-๑๒ เส้น ก้านใบยาว ๑-๓ ซม. หูใบเล็กมากรูปลิ่มแคบ ร่วงง่ายช่อดอกแบบช่อแยกแขนง ออกที่ปลายกิ่ง ยาว ๓-๑๐ ซม. มีขนสั้นหนานุ่มหรือเกลี้ยง ก้านดอกย่อย ยาวประมาณ ๕ มม. ใบประดับรูปลิ่มแคบแกมรูปใบหอก ร่วงง่าย เส้นผ่านศูนย์กลางดอก ๐.๘-๑.๒ ซม. ดอกสีขาวหรือสีชมพู กลีบเลี้ยงโคนเชื่อมติดกันเป็นรูปถ้วยและเชื่อมติดกับผนังรังไข่ ปลายแยกเป็น ๕ แฉก มีหลายรูป รูปลิ่มแคบแกมรูปแถบหรือรูปสามเหลี่ยมปลายแหลมหรือมน มีขนสั้นหนานุ่มหรือเกลี้ยง กลีบร่วงง่าย รูปไข่กลับ กว้าง ๔-๕ มม. ยาว ๖-๘ มม. ปลายแหลมหรือมน กลีบดอก ๕ กลีบ ติดอยู่ที่ขอบของถ้วยอาจพบกลีบดอกรูปค่อนข้างกลมบ้าง เกสรเพศผู้ ประมาณ ๒๐ เกสร รังไข่อยู่ใต้วงกลีบ เกลี้ยง มี ๒ ช่อง แต่ละช่องมีออวุล ๒ เม็ด ก้านยอดเกสรเพศเมียมี ๒ ก้านโคนเชื่อมติดกัน ปลายแยกเป็น ๒ แฉก เกลี้ยงหรือ มีขนยาวประปรายผลแบบผลเทียมเนื้อนุ่ม รูปทรงกลม เส้นผ่านศูนย์กลาง ๓-๕ มม. สุกสีนํ้าเงินดำ เมล็ดรูปทรงกลม มี ๑(-๒) เมล็ดคันคากมีเขตการกระจายพันธุ์ในประเทศไทยทางภาคเหนือ ภาคตะวันออกเฉียงเหนือ ภาคตะวันออก และภาคตะวันออกเฉียงใต้ พบตามป่าดิบเขาและป่าละเมาะ บนภูเขาหินทราย ที่สูงจากระดับนํ้าทะเล ๕๐๐-๑,๕๐๐ ม. ออกดอกและเป็นผลเดือนธันวาคมถึงสิงหาคม ในต่างประเทศพบที่จีนตอนใต้ ไต้หวัน ภูมิภาคอินโดจีน และอินโดนีเซียประโยชน์ ปลูกเป็นไม้ประดับในเขตอบอุ่นที่ภูกระดึง จังหวัดเลย ใช้เป็นสมุนไพรพื้นเมือง.
ผู้เขียน รศ.บุศบรรณ ณ สงขลา

คันช้อน Villarsia rhomboidalis Dop
วงศ์ Menyanthaceae
ชื่ออื่น ๆ ใบพาย (ตะวันออกเฉียงเหนือ); ผักตบชวาเล็ก (ตะวันออก)
 ไม้นํ้าล้มบุก เหง้าสั้นหนา มีกาบใบปกคลุมใบเดี่ยว เรียงเวียน ออกใกล้รากเป็นกระจุกแบบ กุหลาบซ้อนรูปคล้ายสี่เหลี่ยมข้าวหลามตัตหรือรูปไข่แกมรูปรี ช่อดอกคล้ายช่อซี่ร่ม ออกตามซอกใบดอกสีเหลือง ผลแบบผลแห้งแตก เมล็ดรูปค่อนข้างกลม มี ๒-๔ เมล็ด
 คันช้อนเป็นไม้นํ้าล้มลุก สูง ๑๐-๒๐ ซม. เหง้าสั้นหนา มีกาบใบปกคลุมใบเดี่ยว เรียงเวียน ออกใกล้รากเป็นกระจุกแบบกุหลาบซ้อน รูปคล้ายสี่เหลี่ยมข้าวหลามตัดหรือรูปไข่แกมรูปรี กว้าง ๑-๕ ซม. ยาว ๔-๑๐ ซม. ปลายมนโคนสอบเรียว ขอบเรียบหรือเว้าเป็นคลื่นถึงหยักซี่ฟันเล็กน้อย แผ่นใบหนาคล้ายแผ่นหนัง เกลี้ยง เมื่อแห้ง สีนํ้าตาลดำ เส้นใบเห็นไม่ชัด ก้านใบกว้าง ๓-๕ มม. ยาว ๔-๑๔ ซม. ค่อนข้างแบน โคนก้านใบเป็นกาบ กว้าง ประมาณ ๑ ซม. ยาว ๒-๓ ซม.ช่อดอกคล้ายช่อซี่ร่ม ออกตามซอกใบ ๑-๓ ช่อ ก้านช่อยาวเรียว เกลี้ยง ใบประดับที่ใคนก้านช่อดอกแตก ต่างจากใบกระจุกใกล้ราก รูปไข่ รูปแถบ หรือรูปช้อนกว้างประมาณ ๗ มม. ยาวประมาณ ๕ ซม. ไม่มีก้านเรียงสลับหรือเกือบตรงข้ามกับช่อดอก ช่อดอกมีดอกน้อยก้านดอกย่อยรูปเส้นด้าย ยาว ๑-๑๐ ซม. ที่โคนก้านมีใบประดับย่อยลักษณะคล้ายวงใบประดับ ดอกสีเหลือง กว้างและยาว ๐.๘-๑ ซม. กลีบเลียงยาว ๖-๗ มม. โคนเชื่อมติดกันเป็นหลอดสั้นมาก แฉกกลีบเลี้ยงหนา มี ๕ แฉก ขนาดเกือบเท่ากัน รูปใบหอก ยาวประมาณ ๕ มม. กลีบดอกโคนเชื่อมติดกันเกือบจะเป็นรูปวงล้อหลอดกลีบดอกสั้นมาก ปลายแยกเป็น ๕ แฉก ขนาด ไม่เท่ากัน รูปไข่ กว้าง ๒-๓ มม. ยาว ๕-๗ มม. มีเส้น ๓ เส้น ขอบกลีบจรดกัน มีชายครุยและม้วนพับเข้าข้างใน เกสรเพศผู้ ๕ เกสร ติดอยู่ที่โคนกลีบดอก ก้านชูอับเรณูสั้นมากหรือไม่มี อับเรณูรูปแถบแกมหัวลูกศรยาวประมาณ ๓ มม. ปลายเป็นติ่งแหลมอ่อน รังไข่อยู่เหนือวงกลีบ รูปกรวย ปลายสอบเรียว มี ๑ ช่อง ออวุล ๒-๔ เม็ด ก้านยอดเกสรเพศเมียยาวประมาณ ๒ มม. ยอดเกสรเพศเมียเป็น ๒ พู ขนาดใหญ่คล้ายกลีบดอกเป็นชายครุยผลแบบผลแห้งแตก เมล็ดรูปค่อนข้างกลม มี ๒-๔ เมล็ดคันซ้อนมีเขตการกระจายพันธุ์ในประเทศไทย ทางภาคตะวันออกเฉียงเหนือและภาคตะวันออกที่สูงตั้งแต่ใกล้ระดับนํ้าทะเลถึงประมาณ ๓๐๐ ม. ออกดอกและเป็นผลในช่วงฤดูฝนในต่างประเทศพบที่ภูมิภาคอินโดจีน.
ผู้เขียน รศ.บุศบรรณ ณ สงขลา

คันทรง Colubrina asiatica L. ex Brongn.
ชื่อพ้อง Rhamnus splendens Blume
วงศ์ Rhamnaceae
ชื่ออื่น ๆ กะทรง (ใต้); ก้านเถิง, ผักก้านกึ่ง, เพลโพเด๊าะ (เหนือ)
 ไม้พุ่มหรือไม้รอเลื้อย ไม่มีหนาม แตกกิ่งมากใบเดี่ยว เรียงสลับ รูปไข่ ช่อดอกแบบช่อแยกแขนงออกที่ซอกใบ ช่อย่อยแบบช่อกระจุก มีทั้งดอกสมบูรณ์เพศและดอกเพศผู้ ดอกสีเขียวอ่อน ผลแบบผลผนังชั้นในแข็ง ทรงรูปไข่หรือค่อนข้างกลม มี ๓ พู กลีบเลี้ยง ติตทน มี ๑ เมล็ด
 คันทรงเป็นไม้พุ่มหรือไม้รอเลี้อย ไม่มีหนามแตกกิ่งมาก ทุกส่วนเกลี้ยงใบเดี่ยว เรียงสลับ รูปไข่ กว้าง ๒-๕ ซม. ยาว ๓.๕-๗ ซม. ปลายแหลมหรือเรียวแหลมสั้น ๆ โคนตัดหรือมน ขอบจักฟันเลื่อยแกมหยักมน แผ่นใบด้านบนเกลี้ยง ด้านล่างมีขนประปรายตามเส้นแขนงใบเส้นโคนใบ ๓ เส้น เห็นชัดเจน เส้นแขนงใบข้างละ ๒-๓ เส้น ก้านใบยาว ๑-๓ ซม.ช่อดอกแบบช่อแยกแขนง ช่อย่อยแบบช่อกระจุกออกที่ซอกใบ ยาว ๐.๕-๑.๕ ซม. ช่อดอกมีดอกสมบูรณ์เพศน้อย แต่มีดอกเพศผู้มาก ก้านช่อดอกยาว ๑-๓ มม. ก้านดอกยาว ๒-๔.๕ มม. ใบประดับเล็ก รูปสามเหลี่ยมดอกสีเขียวอ่อน เส้นผ่านศูนย์กลางประมาณ ๔ มม. กลีบเลี้ยงโคนเชื่อมติดกันเป็นรูปถ้วย ปลายแยกเป็น ๕ แฉก รูปสามเหลี่ยมปลายแหลม มีส่วนคล้ายจานฐานดอกสีเหลืองอมส้มอยู่เต็มภายในส่วนของโคนกลีบเลี้ยงที่เชื่อมติดกัน กลีบดอก ๕ กลีบ รูปคุ่มแคบ กว้างประมาณ ๐.๕ มม. ยาวประมาณ ๑ มม. มีก้านกลีบสั้น ๆ ติดที่ปากถ้วยสลับกับแฉกกลีบเลี้ยง เกสรเพศผู้ ๕ เกสร ยาวประมาณ ๑ มม. ติดตรงกับโคนกลีบดอก รังไข่อยู่เหนือวงกลีบ มีจานฐานดอกล้อมรอบ มี ๓ ช่อง แต่ละช่องมีออวุล ๑ เม็ด ก้านยอดเกสรเพศเมียแยกเป็น ๓ แฉก ในดอกเพศผู้รังไข่ลดรูปเหลือเพียงก้านยอดเกสรเพศเมียสั้น ๆผลแบบผลผนังชั้นในแข็ง ทรงรูปไข่หรือค่อนข้างกลม เส้นผ่านศูนย์กลาง ๘-๙ มม. มี ๓ พู กลีบเลี้ยงติดทนผลแก่มักแยกเป็น ๓ เสี่ยง แต่ละเสี่ยงมีเมล็ด ๑ เมล็ด ก้านผลยาว ๐.๕-๑ ซม.คันทรงมีเขตการกระจายพันธุ์ในประเทศไทยทางภาคเหนือ ภาคกลาง ภาคตะวันตกเฉียงใต้ ภาคตะวันออกเฉียงใต้ และภาคใต้ มักพบตามชายหาดริมทะเล ที่สูงตั้งแต่ใกล้ระดับนํ้าทะเลถึง ๓๓๐ ม. ออกดอกประมาณเดือนกุมภาพันธ์ เป็นผลเดือนมีนาคมถึงเมษายน ในต่างประเทศพบที่อินเดีย ศรีลังกา พม่า จีน ภูมิภาคอินโดจีน ภูมิภาคมาเลเชีย ออสเตรเลีย และ แอฟริกาเขตร้อน.
ผู้เขียน รศ.บุศบรรณ ณ สงขลา

คันธุลี Tylophora indica (Burm. f.) Merr.
ชื่อพ้อง Cynanchum indicum Burm. f., Tylophora asthmatica (Roxb.) Wight et Arn. ex Wight
วงศ์ Asclepiadaceae
ชื่ออื่น ๆ ชุนพูน (นครพนม); เถาหนาม (สุราษฎร์ธานี); ท้าวพันราก, หน่วยไส้เดือน (ชุมพร)
 ไม้เถา ทุกส่วนมียางมีขาว ใบเดี่ยว เรียงตรงข้าม รูปไข่ รูปรี หรือรูปใบหอก ช่อดอกแบบช่อซี่ร่มหรือช่อซี่ร่มแยกแขนงสั้น ๆ เป็นพวง ออกตามซอกใบ ดอกมีเขียวอ่อนหรือมีเขียวอมเหลือง ผลแบบผลแห้งแตกแนวเดียว รูปทรงกระบอก ปลายเรียวแหลม เมล็ดแบนรูปทรงรี ปลายด้านหนึ่งมีขนเป็นพู่สีขาว
 คันธุลีเป็นไม้เถา แยกสาขามากพาดไปตามพื้นดินหรือตามไม้พุ่มอื่นๆ ทุกส่วนมียางสีขาวใบเดี่ยว เรียงตรงข้าม รูปไข่ รูปรี หรือรูปใบหอกกว้าง ๑.๕-๔ ซม. ยาว ๓.๕-๙ ซม. ปลายมนมีติ่งแหลมหรือแหลมถึงเรียวแหลม โคนมน ขอบเรียบ แผ่นใบบางคล้ายกระดาษ เกลี้ยงหรือมีขนละเอียด เส้นแขนงใบข้างละ ๔-๕ เส้น ก้านใบยาว ๐.๔-๑.๒ ซม.ช่อดอกแบบช่อซี่ร่มหรือช่อซี่ร่มแยกแขนงสั้น ๆ เป็นพวง ออกตามซอกใบเกือบตลอดกิ่ง ก้านช่อดอกยาวประมาณ ๕ มม. ก้านดอกยาว ๑-๒ ซม. เส้นผ่านศูนย์กลางดอกประมาณ ๑ ซม. กลีบเลี้ยงมี ๕ กลีบ รูปใบหอกแคบ ยาว ๓-๔ มม. ขอบมีขน กลีบดอกสีเขียวอ่อนหรือสีเขียวอมเหลือง มักมีสีม่วงแดงบริเวณกลางและโคนกลีบ โคนเชื่อมติดกันแผ่ในแนวระนาบปลายแยกเป็น ๕ แฉก รูปไข่ ปลายมนหรือแหลม เส้าเกสรเป็นแท่นเตี้ยรูปกลมแป้น ประกอบด้วยรยางค์ ๕ อัน เชื่อมกับเกสรเพศผู้ เรียงต่อกันเป็นวงล้อมรอบ เกสรเพศเมีย รยางค์รูปไข่ค่อนข้างหนา ปลายงุ้ม กลุ่มเรณูขนาดเล็ก อยู่เป็นคู่ รูปกลมรี เรียงตัวในแนวนอนมีก้านสั้น ปุ่มยึดกลุ่มเรณูสีนํ้าตาลเข้ม รังไข่อยู่เหนือวงกลีบ มี ๑ คู่ แต่ละรังไข่มี ๑ ช่อง ออวุลจำนวนมาก ก้านยอดเกสรเพศเมียสั้นเชื่อมติดกันยอดเกสรเพศเมีย เป็นตุ่มยอดมนผลแบบผลแห้งแตกแนวเดียว รูปทรงกระบอกปลายเรียวแหลม กว้าง ๐.๘-๑ ซม. ยาว ๔-๘ ซม. เมล็ดรูปทรงรี แบนปลายด้านหนึ่งมีขนเป็นพู่สีขาวคันธุลีในประเทศไทย มี ๒ พันธุ์ คือ พันธุ์ที่ต้นและใบมีขน [ T. indica (Burm. f.) Merr. var. indica] และพันธุ์ที่ต้นและใบเกลี้ยง [T. indica (Burm. f.) Merr. var. glabra (Decne.) Huber] ทั้ง ๒ พันธุ์ มีเขตการกระจายพันธุ์ในประเทศไทยทั่วทุกภาคพบขึ้นตามที่โล่งหรือ ชายป่าที่สูงตั้งแต่ใกล้ระดับนํ้าทะเลถึงประมาณ ๑,๓๐๐ ม. ในต่างประเทศพบที่อินเดีย ภูมิภาคอินโดจีน และภูมิภาคมาเลเซีย.
ผู้เขียน รศ. ดร.อบฉันท์ ไทยทอง

คันหามเสือ ๑ Aralia armata (Wall, ex G. Don) Seem.
ชื่อพ้อง Aralia montana Blume, Panax armatus Wall, ex G. Don
วงศ์ Araliaceae
ชื่ออื่น ๆ กรามแรด, คานหามเสือ (ใต้)
ชื่อสามัญ Ginseng root
 ไม้พุ่มหรือไม้ต้นขนาดเล็ก ลำตันมีหนาม กิ่งอ่อนและช่อดอกอ่อนมีขนสีน้ำตาลอ่อนหนาแน่น ใบประกอบแบบขนนกสองชั้นหรือสามชั้น หรือที่ปลายเป็นแบบขนนกชั้นเดียว ใบย่อยรูปไข่ รูปขอบขนานหรือรูปใบหอก ช่อดอกแบบช่อแยกแขนงหรือช่อซี่ร่มเชิงประกอบ ออกตามปลายกิ่งด้านข้าง ช่อย่อยแบบช่อกระจุกแน่นหรือช่อซี่ร่ม ดอกเล็ก สีขาวผลแบบ ผลผนังฉันในแข็ง รูปทรงกลม สุกสีเหลืองถึงสีส้มเมล็ดแบนด้านข้าง
 คันหามเสือชนิดนี้เป็นไม้พุ่มหรือไม้ต้นขนาดเล็ก สูงได้ถึง ๑๒ ม. มักไม่แตกกิ่ง ลำด้นมีหนาม กิ่งอ่อนและช่อดอกอ่อนมีขนสีน้ำตาลอ่อนหนาแน่นใบประกอบแบบขนนกสองชั้นหรือสามชั้น หรือที่ปลายเป็นแบบขนนกชั้นเดียว ยาวประมาณ ๑ ม. ก้านใบและแกนกลางใบมีหนามใหญ่ปนกับขนสั้นๆ แต่ภายหลังขนจะร่วง ใบย่อยรูปไข่ รูปขอบขนาน หรือรูปใบหอก กว้าง ๒-๕ ซม. ยาว ๔.๕-๑๑ ซม. ปลายแหลมหรือเรียวแหลม โคนมนหรือสอบ ขอบจักฟันเลื่อย ใต้ไบมีขนสั้นๆ และหยาบจำนวนมากช่อดอกแบบช่อแยกแขนงหรือช่อซี่ร่มเชิงประกอบยาวประมาณ ๓๐ ซม. แตกกิ่งก้านมาก ออกตามปลายกิ่งด้านข้าง ช่อย่อยแบบช่อกระจุกแน่นหรือช่อซี่ร่มดอกเล็ก ก้านดอกยาวไม่เกิน ๘ มม. มีขน ดอกสมบูรณ์เพศอาจมีดอกเพศผู้ปนอยู่บ้าง กลีบเลี้ยงโคนเชื่อมติดกันเป็นรูประฆังหรือรูปกรวย โคนกลีบด้านในเชื่อมติดกับรังไข่ ปลายแยกเป็นแฉกแหลม ๕ แฉก กลีบดอก ๕ กลีบ สีขาว ขนาดเล็ก ร่วงง่าย เกสรเพศผู้ ๕ เกสร มีจานฐานดอกแบนหรือนูนเล็กน้อย รังไข่อยู่ใต้วงกลีบ รูปค่อนข้างกลม มี ๒-๕ ช่อง แต่ละช่องมีออวุล ๑ เม็ด ก้านยอดเกสรเพศเมียสั้นผลแบบผลผนังชั้นในแข็ง รูปทรงกลม เส้นผ่านศูนย์กลางประมาณ ๓ มม. มีสันตามยาว ๕ สัน สุกสีเหลืองถึงสีส้ม เมล็ดแบนด้านข้างคันหามเสือชนิดนี้มีเขตการกระจายพันธุ์ในประเทศไทยทางภาคใต้ พบขึ้นในป่าดิบ ที่สูงจากระดับน้ำทะเล ๑,๒๐๐-๑,๗๐๐ ม. ออกดอกและเป็นผลเดือนมีนาคมถึงกรกฎาคม ในต่างประเทศพบที่อินเดีย พม่า มาเลเซีย และอินโดนีเซีย.
ผู้เขียน ผศ. ดร.จิรายุพิน จันทรประสงค์

คันหามเสือ ๒ SchefUera heterophylla (Wall, ex G. Don) Harms
ชื่อพ้อง Hedera heterophylla Wall, ex G. Don
วงศ์ Araliaceae
ชื่ออื่น ๆ กาโบบารุ (มลายู-นราธิวาส)
 ไม้พุ่มรอเลื้อย กิ่งอ่อนและช่อดอกมีขนรูปดาวใบประกอบแบบนิ้วมือสองชั้น เรียงเวียน มีใบย่อย ๓-๕ ใบ รูปรี รูปไข่ หรือรูปขอบขนาน ช่อดอกแบบ ช่อกระจะ ช่อแยกแขนง หรือช่อซี่ร่มเชิงประกอบ ออกตามปลายกิ่ง ดอกเล็กมาก สีขาวนวลถึงสีเหลือง ผลแบบผลผนังชั้นในแข็ง รูปทรงรี สุกสีเหลืองถึงสีส้ม เมล็ดแบนด้านข้าง
 คันหามเสือชนิดนี้เป็นไม้พุ่มรอเลื้อย สูง ๓-๕ ม. กิ่งอ่อนและช่อดอกมีขนรูปดาวใบประกอบแบบนิ้วมือสองชั้น เรียงเวียน หูใบ รูปลิ้น แกนกลางใบยาว ๒๐-๕๐ ซม. แกนกลางใบย่อย ยาว ๑๐-๒๐ ซม. มีใบย่อย ๓-๕ ใบ รูปรี รูปไข่ หรือ รูปขอบขนาน กว้าง ๓-๑๐ ซม. ยาว ๕-๒๐ ซม. ปลายเรียวแหลม โคนสอบ ขอบเรียบหรือหยักห่าง ๆ ทางปลายใบ เส้นแขนงใบข้างละ ๓-๕ เส้น ก้านใบย่อย ยาว ๑-๒ ซม.ช่อดอกแบบช่อกระจะ ช่อแยกแขนงหรือช่อ ซี่ร่มเชิงประกอบ ออกตามปลายกิ่ง ยาว ๒๐-๔๐ ซม. ก้านดอกยาว ๐.๕-๑ ซม. ดอกเล็กมาก กลีบเลี้ยงโคนเชื่อมติดกันเป็นหลอด โคนหลอดด้านในเชื่อมติดกับรังไข่ กลีบดอก ๕ กลีบ แยกจากกัน สีขาวนวลถึงสีเหลือง ร่วงง่ายมีจานฐานดอก เกสรเพศผู้ ๕ เกสร รังไข่อยูใต้วงกลีบ รูปค่อนข้างกลม มีหลายช่อง แต่ละช่องมีออวุล ๒ เม็ดผลแบบผลผนังชั้นในแข็ง รูปทรงรี มีสัน ๕ สัน กว้าง ๓-๔ มม. ยาวประมาณ ๕ มม. สุกสีเหลืองถึงสีส้ม เมล็ดแบนด้านข้างคันหามเสือชนิดนี้มีเขตการกระจายพันธุ์ในประเทศไทยทางภาคใต้ พบขึ้นในป่าดิบและป่าพรุ ตามริมน้ำ และบนเขาหินปูน ที่สูงตั้งแต่ใกล้ระดับน้ำทะเลถึงประมาณ ๗๐๐ ม. ออกดอกเดือนมีนาคมถึงกรกฎาคม ในต่างประเทศพบที่มาเลเซียและอินโดนีเซีย.
ผู้เขียน ผศ. ดร.จิรายุพิน จันทรประสงค์

คันหามเสือ ๓ Trevesia valida Craib
วงศ์ Araliaceae
ชื่ออื่น ๆ กรามแรด (นครศรีธรรมราช); กำลังแรด (ยะลา); นมผา (สุราษฎร์ธานี); นิ้วมือพระนารายณ์, ผักหนองช้าง, ผักหนามช้าง, ปีแซมบลูกา (ปัตตานี)
 ไม้ต้นขนาดเล็ก กิ่งอ่อนมีหนามเล็ก ๆ ลักษณะอ้วนสั้นและมีขนสีน้ำตาล ใบเดี่ยว เรียงเวียน รูปฝ่ามือช่อดอกแบบช่อแยกแขนงหรือช่อซี่ร่มเชิงประกอบ ออกตามปลายยอด ดอกสีขาวอมเขียว ผลแบบผลผนังชั้นในแข็ง รูปทรงกลม มีฐานดอกหุ้มไว้เห็นเทิยงปลายผลเมล็ดแบนด้านข้าง
 คันหามเสือชนิดนี้เป็นไม้ต้นขนาดเล็ก สูงประมาณ ๔ ม. มักไม่แตกกิ่ง กิ่งอ่อนมีหนามเล็ก ๆ ลักษณะอ้วนสั้นและมีขนสีน้ำตาลประปรายใบเดี่ยว เรียงเวียน รูปฝ่ามือ ยาวประมาณ ๓๒ ซม. ขอบเว้า ๗-๙ แฉก แต่ละแฉกรูปใบหอกกลับ กว้างประมาณ ๘ ซม. ยาวประมาณ ๒๑ ซม. ปลายแหลมโคนรูปลิ่ม ขอบจักฟันเลื่อย ใบอ่อนมีขนสีน้ำตาล เมื่อแก่ค่อนข้างเกลี้ยง เห็นเส้นใบซัดเจนทั้ง ๒ ด้าน ก้านใบยาวประมาณ ๖๕ ซม. มีขนสีน้ำตาล เมื่อแก่เกลี้ยง หูใบ ยาวประมาณ ๒.๕ ซม.ช่อดอกแบบช่อแยกแขนง ออกตามปลายยอด ยาวประมาณ ๗๐ ซม. มีหนามเด็กน้อย ช่อย่อยแบบ ช่อซี่ร่ม ส่วนปลายช่อเป็นช่อซี่ร่มเชิงประกอบ ก้านช่อย่อยยาวประมาณ ๑๕ ซม. มีใบประดับสั้น ๆ แต่ละช่อมีดอกมาก ก้านดอกยาวประมาณ ๑ ซม. มีขนสีน้ำตาลกลีบเลี้ยงเด็กมาก โคนเชื่อมติดกันเป็นหลอด โคนหลอดด้านในเชื่อมติดกับรังไข่ ปลายแยกเป็นแฉกเด็ก ๆ ๔(-๗) แฉก กลีบดอก ๗ กลีบ รูปครึ่งวงกลม สีขาวอมเขียวยาวประมาณ ๖ มม. เกสรเพศผู้ ๗ เกสร ขนาดไม่เท่ากันรังไข่อยู่ใต้วงกลีบ รูปกลม มี ๖-๗ ช่อง แต่ละช่องมีออวุล ๑ เม็ด ก้านยอดเกสรเพศเมียหนา แข็ง ฐานดอกใหญ่ผลแบบผลผนังชั้นในแข็ง รูปทรงกลม มีฐานดอกหุ้มไว้เห็นเพียงปลายผล เมล็ดแบนด้านข้างคันหามเสือชนิดนี้มีเขตการกระจายพันธุ์ในประเทศไทยทางภาคใต้ พบขึ้นในป่าดิบ ที่สูงตั้งแต่ ใกล้ระดับน้ำทะเลถึงประมาณ ๓๐๐ ม. ออกดอกเดือนมีนาคมถึงพฤษภาคม เป็นผลเดือนสิงหาคมถึงพฤศจิกายน ในต่างประเทศพบที่มาเลเซีย.
ผู้เขียน ผศ. ดร.จิรายุพิน จันทรประสงค์

คันแหลน ๑ Spathiostemon moniliformis Airy Shaw
วงศ์ Euphorbiaceae
ชื่ออื่น ๆ กระดูกช้าง, กาไล, ค่าขาว (สุราษฎร์ธานี); คัดไล (ระนอง)
 ไม้พุ่มหรือไม้ต้น ใบเดี่ยว เรียงสลับ รูปรีหรือรูปไข่ มีต่อม ๒-๓ ต่อมที่โคนขอบใบแต่ละด้าน ดอกแยกเพศร่วมต้น ออกเป็นช่อกระจะตามซอกใบหรือใกล้ปลายยอด สีขาวหรือสีออกเหลือง ไม่มีกลีบดอก และจานฐานดอก ผลแบบผลแห้งแตก รูปทรงกลมสีออกแดงหรือสีน้ำตาลเข้ม มี ๓ พู เมื่อแก่แตกตามรอยประสานออกเป็นเสี่ยง แต่ละเสี่ยงแยกเป็น ๒ ส่วน เมล็ดรูปไข่กลับ
 คันแหลนชนิดนี้เป็นไม้พุ่มหรือไม้ต้น สูงได้ถึง ๑๐ ม. มีขนทั่วไปใบเดี่ยว เรียงสลับ รูปรีหรือรูปไข่ กว้าง ๒.๓-๙.๕ ซม. ยาว ๖-๒๖.๕ ซม. ปลายเป็นติ่งแหลมหรือยาวคล้ายหาง ปลายสุดมนหรือแหลมและเป็นติ่งหนามสั้น โคนมน มีต่อมเล็กสีดำ ๒-๓ ต่อม ที่โคนขอบใบแต่ละด้าน ขอบเรียบ แผ่นใบบางคล้ายกระดาษเกลี้ยง ด้านบนเมื่อแห้งมักมีสีเขียว ด้านล่างสีจางกว่า เส้นใบด้านบนเป็นร่อง ด้านล่างนูน เส้นแขนงใบข้างละ ๔-๖ เส้น แต่ละเส้นโค้งไปเชื่อมต่อกันใกล้ขอบใบ เส้นใบย่อยแบบขั้นบันได เห็นชัดทางด้านล่าง หูใบกว้าง ประมาณ ๑ มม. ยาว ๑-๒.๔ มม. ร่วงง่ายดอกแยกเพศร่วมต้น ออกเป็นช่อกระจะตามซอกใบหรือใกล้ปลายยอด มักเป็นช่อเดี่ยว ช่อดอกเพศผู้ห้อยลง ยาว ๖-๒๘ ซม. ส่วนช่อดอกเพศเมียตั้งขึ้นยาวได้ถึง ๓.๓ ซม. ดอกสีขาวหรือสีออกเหลือง สมมาตรตามรัศมี ไม่มีกลีบดอกและจานฐานดอกใบประดับย่อยในดอกเพศผู้เป็นรูปหัวใจกางออกและเรียงซ้อนเหลื่อมกันเป็นรูปถ้วย ดอกเพศผู้ไม่มีก้านกลีบเลี้ยง ๓ กลีบ รูปไข่หรือรูปรี กว้างประมาณ ๒ มม. ยาว ๒.๔-๒.๕ มม. เกสรเพศผู้มีมากกว่า ๑๐๐ เกสร โคนเชื่อมติดกันเป็นกลุ่ม ๔-๗ กลุ่ม ปลายเป็นง่าม ก้านชูอับเรณูทั้งส่วนที่เชื่อมกันและแยกกันยาวได้ถึง ๕ มม. อับเรณูกว้างประมาณ ๐.๓ มม. ยาวประมาณ ๐.๔ มม. ดอกเพศเมียมีก้านยาวประมาณ ๐.๓ มม. กลีบเลี้ยง ๖ กลีบ รูปไข่ เรียงขั้นละ ๓ กลีบ กลีบวงนอกกว้าง ประมาณ ๑.๘ มม. ยาวประมาณ ๑.๗ มม. หนาและเป็นสัน กลีบวงในบาง และมีขนาดเล็กกว่าเล็กน้อย รังไข่อยู่เหนือวงกลีบ กว้างประมาณ ๐.๖ มม. ยาวประมาณ ๐.๘ มม. ผิวเรียบ มี ๓ ช่อง แต่ละช่องมีออวุล ๓ เม็ด ไม่มีก้านยอดเกสรเพศเมีย ยอดเกสรเพศเมียมี ๓ พู ไม่แยกกันผลแบบผลแห้งแตก รูปทรงกลม มี ๓ พู กว้าง ประมาณ ๖ มม. ยาวประมาณ ๙ มม. ผิวเรียบ เกลี้ยงสีออกแดงหรือสีนํ้าตาลเข้ม เมื่อแก่แตกตามรอยประสานออกเป็นเสี่ยง แต่ละเสี่ยงแยกเป็น ๒ ส่วน เมล็ดรูปไข่กลับ กว้างประมาณ ๔ มม. ยาว ๔-๕ มม. ไม่มีเยื่อหุ้มคันแหลนชนิดนี้เป็นพรรณไม้ถิ่นเดียวของไทย มีเขตการกระจายพันธุ์ทางภาคตะวันตกเฉียงใต้และภาคใต้ พบทั่วไปในป่าดิบ ป่ารุ่น ที่สูงตั้งแต่ใกล้ระดับน้ำทะเลถึงประมาณ ๒๐๐ ม. ออกดอกเดือนสิงหาคมถึงธันวาคม เป็นผลเดือนกุมภาพันธ์ถึงเมษายน.
ผู้เขียน ดร.ก่องกานดา ชยามฤต

คันแหลน ๒ Vidalasia fusca (Craib) Tirveng.
ชื่อพ้อง Randia fusca Craib
วงศ์ Rubiaceae
ชื่ออื่น ๆ พุดกระบี่
 ไม้พุ่มถึงไม้ต้นขนาดเล็ก ใบเดี่ยว เรียงตรงข้ามในระนาบเดียวกัน รูปใบหอก หูใบระหว่างก้านใบรูปสามเหลี่ยม ช่อดอกแบบช่อแยกแขนง ออกตามชอกใบใกล้ปลายกิ่ง ช่อย่อยแบบช่อกระจุก ออกที่ยอด ดอกสีขาว ผลคล้ายผลมีเนื้อหนึ่งถึงหลายเมล็ด รูปค่อนข้างกลม เมล็ดเล็ก จำนวนมาก
 คันแหลนชนิดนี้เป็นไม้พุ่มถึงไม้ต้นขนาดเล็กสูงได้ถึง ๗ ม. กิ่งมีช่องอากาศ ยอดมีชันเหนียวใบเดี่ยว เรียงตรงข้ามในระนาบเดียวกัน รูปใบหอก กว้าง ๔-๑๐ ซม. ยาว ๕-๑๒ ซม. ปลายแหลมหรือเรียวแหลมสั้น ๆ โคนสอบ ขอบเรียบ แผ่นใบทั้ง ๒ ด้านมีขนเส้นแขนงใบข้างละ ๗-๙ เส้น เห็นชัดทั้ง ๒ ด้าน ก้านใบยาว ๑-๒ ซม. หูใบระหว่างก้านใบรูปสามเหลี่ยมช่อดอกแบบช่อแยกแขนง ออกตามซอกใบใกล้ปลายกิ่ง ช่อย่อยแบบช่อกระจุก ออกที่ยอด ยาว ๔-๕ ซม. ก้านช่อดอกยาว ๓-๔ ซม. ก้านดอกยาว ๑-๒ มม. เมื่อเป็นผลก้านยาว ๑-๒ ซม. ดอกสีขาว เส้นผ่านศูนย์กลาง ๑-๑.๕ ซม. กลีบเลี้ยงโคนเชื่อมติดกันเป็นรูประฆัง ปลายแยกเป็น ๕ แฉก รูปสามเหลี่ยม ยาวประมาณ ๐.๓ ซม. กลีบดอกโคนเชื่อมติดกันเป็นหลอดสั้น ปลายแยกเป็น ๕ แฉก รูปไข่แกมรูปใบหอก ยาว ๕-๘ มม. เกสรเพศผู้ ๕ เกสร ติดประมาณกึ่งกลางหลอดกลีบดอก ก้านชูอับเรณูสั้นมาก อับเรณูปลายยื่นพ้นปากหลอดกลีบดอกเล็กน้อย รังไข่อยู่ใต้วงกลีบ มี ๒ ช่อง แต่ละช่องมีออวุลจำนวนมาก ก้านยอดเกสรเพศเมียเรียวยาว ยอดเกสรเพศเมียปลายแยกเป็น ๒ แฉกผลคล้ายผลมีเนื้อหนึ่งถึงหลายเมล็ด รูปค่อนข้างกลม เส้นผ่านศูนย์กลางประมาณ ๑ ซม. เมล็ดเล็กมีจำนวนมากคันแหลนชนิดนี้เป็นพรรณไม้ถิ่นเดียวของไทยมีเขตการกระจายพันธุ์ทางภาคใต้ พบตามพื้นที่โล่งป่าภูเขาหินปูน ที่สูงจากระดับน้ำทะเล ๕๐-๒๕๐ ม. ออกดอกประมาณเดือนกุมภาพันธ์ เป็นผลเดือนมีนาคมถึงเมษายน.
ผู้เขียน ดร.วรดลต์ แจ่มจำรูญ

คันแหลนใบยาว Hypobathruin racemosum (Roxb.) Kurz
ชื่อพ้อง Randia racemosa Roxb.; Petunga floribunda (King) RidL, P. longifolia DC.
วงศ์ Rubiaceae
ชื่ออื่น ๆ ปูโละมูแซ (มลายู-นราธิวาส)
 ไม้ต้นหรือไม้พุ่ม เรือนยอตรูปกรวยทรงสูงกิ่งก้านเป็นเหลี่ยม ออกตรงข้ามเป็นคู่สลับตั้งฉากใบเดี่ยว เรียงตรงข้ามในระนาบเดียวกัน รูปใบหอกแกมรูปขอบขนานหรือรูปขอบขนานแกมรูปรี หูใบระหว่างก้านใบรูปสามเหลี่ยม ร่วงง่าย ช่อดอกคล้ายช่อกระจะ ออกตามซอกใบ ดอกสีขาวอมเหลืองหรืออมเขียว ผลแบบผลมีเนื้อหนึ่งถึงหลายเมล็ด รูปทรงรีหรือค่อนข้างกลม เมล็ดรูปทรงรี มีประมาณ ๘ เมล็ด สีนํ้าตาลเข้ม
 คันแหลนใบยาวเป็นไม้ต้นหรือไม้พุ่ม สูงได้ถึง ๑๕ ม. ลำต้นตรง เรือนยอดรูปกรวยทรงสูง กิ่งก้านเป็นเหลี่ยม ออกตรงข้ามเป็นคู่สลับตั้งฉาก เปลือกสีเทาเรียบถึงแตกส่อนเป็นแผ่นเล็ก ๆใบเดี่ยว เรียงตรงข้ามในระนาบเดียวกัน รูปใบหอกแกมรูปขอบขนานหรือรูปขอบขนานแกมรูปรี กว้าง ๑-๔ ซม. ยาว ๖-๑๓ ซม. ปลายเรียวแหลม โคนแหลมขอบเรียบ แผ่นใบค่อนข้างหนาคล้ายแผ่นหนัง สีเขียวเข้มเป็นมัน เส้นแขนงใบข้างละ ๘-๑๖ เส้น โค้ง ปลายเรียวเส้นใบย่อยแบบร่างแห เห็นชัดทางด้านล่าง ก้านใบ ยาว ๒-๓ มม. เมื่ออ่อนมีขน หูใบระหว่างก้านใบรูปสามเหลี่ยม ยาว ๐.๘-๑.๔ ซม. โคนมีขน ร่วงง่ายช่อดอกคล้ายช่อกระจะ ออกตามซอกใบ ยาว ๓-๑๒ ซม. ก้านช่อดอกสั้น มีดอกหลายดอก สีขาวอมเหลืองหรืออมเขียว ก้านดอกสั้นมาก ยาว ๕-๖ มม. ใบประดับย่อยรูปไข่ ปลายแหลม กลีบเลี้ยงโคนเชื่อมติดกันเป็นรูปถ้วย ยาวประมาณ ๑ มม. มีขน ปลายแยกออกเป็นซี่ฟันเล็ก ๆ ๔ ซี่ กลีบดอกยาว ๔-๖ มม. โคนเชื่อมติดกันเป็นรูปกรวยสั้น ยาว ๓-๔ มม. มีขนประปรายทางด้านนอกและหนาแน่นในหลอดดอกปลายแยกเป็น ๔ แฉก รูปไข่แกมรูปใบหอก เกสรเพศผู้ ๕ เกสร ก้านชูอับเรณูสั้น ติดที่คอหลอดดอก เรียงสลับกับแฉกกลีบดอก อับเรณูรูปทรงกระบอกแคบ ยาวประมาณ ๓ มม. โผล่พ้นคอหลอดดอกขึ้นมาเล็กน้อย จานฐานดอกรูปวงแหวน เกลี้ยง รังไข่อยู่ใต้วงกลีบ มี ๒ ช่อง แต่ละช่องมีออวุล ๔-๗ เม็ด ก้านยอดเกสรเพศเมียมีขนสั้นนุ่มประปราย ยอดเกสรเพศเมียปลายแยกเป็น ๒ แฉก แคบผลแบบผลมีเนื้อหนึ่งถึงหลายเมล็ด รูปทรงรีหรือค่อนข้างกลม ยาว ๕-๖ มม. มีกลีบเลี้ยงติดทนที่ปลายผล ก้านผลค่อนข้างสั้น เมล็ดรูปทรงรี มีประมาณ ๘ เมล็ด ยาว ๔-๕ มม. สีน้ำตาลเข้มคันแหลนใบยาวมีเขตการกระจายพันธุ์ในประเทศไทยทางภาคใต้ มักพบตามที่ชื้น ริมแหล่งนํ้าป่าดิบที่ตํ่าและป่าพรุ ที่สูงจากระดับนํ้าทะเลประมาณ ๖๐๐ ม. ออกดอกและเป็นผลเดือนมิถุนายนถึงกันยายน ในต่างประเทศพบที่มาเลเซียและอินโดนีเชีย.
ผู้เขียน ดร.ก่องกานดา ชยามฤต

คันแฮ้วนกก่อ Lasianthus inodorus Blume
ชื่อพ้อง Lasianthus tubiferus Hook, f., L. poilanei Pit.; Nonatelia tubifera (Hook, f.) Kuntze
วงศ์ Rubiaceae
 ไม้พุ่ม ใบเดี่ยว เรียงตรงข้ามในระนาบเดียวกันรูปรีหรือรูปรีแกมรูปใบหอก หูใบระหว่างก้านใบรูปสามเหลี่ยมหรือรูปไข่แกมรูปใบหอก ช่อดอกแบบช่อกระจุก ออกตามซอกใบ ดอกเล็ก สีขาว ผลแบบผลผนังชั้นในแข็ง ทรงรูปไข่ สุกสีส้มหรือสีแดง เมล็ด ๕ เมล็ด มีเกรารเแข็งหุ้ม
 คันแฮ้วนกก่อเป็นไม้พุ่ม สูงได้ถึง ๓ ม. กิ่งเกลี้ยงหรือมีขนประปรายใบเดี่ยว เรียงตรงข้ามในระนาบเดียวกัน รูปรีหรือรูปรีแกมรูปใบหอก กว้าง ๒.๕-๖ ซม. ยาว ๑๐-๒๐ ซม. ปลายเรียวแหลม โคนรูปลิ่ม ขอบเรียบ แผ่นใบหนา คล้ายแผ่นหนัง ด้านบนเกลี้ยง ด้านล่างเกลี้ยงหรือมีขนประปราย เส้นแขนงใบข้างละ ๖-๗ เส้น เส้นใบย่อยเรียง ขนาน เส้นแขนงใบและเส้นใบย่อยเห็นชัดทางด้านล่างก้านใบยาว ๐.๖-๑ ซม. เกลี้ยงหรือมีขนประปราย หูใบระหว่างก้านใบรูปสามเหลี่ยมหรือรูปไข่แกมรูปใบหอก ยาว ๓-๕ มม. หนาคล้ายแผ่นหนัง เกลี้ยงช่อดอกแบบช่อกระจุก ออกตามซอกใบ ไร้ก้านช่อดอก ใบประดับติดทน รูปวงกลมหรือรูปไข่แกมรูปวงกลม ยาว ๓-๖ มม. หนาคล้ายแผ่นหนัง เกลี้ยงหรือมีขนประปราย ดอกเล็ก สีขาว ไร้ก้าน กลีบเลี้ยงโคนเชื่อมติดกันเป็นรูประฆัง ยาวประมาณ ๒ มม. ปลายแยกเป็น ๕ แฉก รูปไข่แกมรูปใบหอก ด้านนอกมีขนประปราย กลีบดอกยาวประมาณ ๑ ซม. โคนเชื่อมติดกันเป็นหลอด ปลายแยกเป็น ๕ แฉก รูปไข่แกมรูปใบหอก ยาวประมาณ ๓ มม. ด้านนอกมีขนประปรายด้านในมีขนอุย เกสรเพศผู้ ๕ เกสร ติดอยู่ที่คอหลอดกลีบดอก ก้านชูอับเรณูสั้น อับเรณูรูปแถบ รังไข่อยู่ใต้วงกลีบ มี ๕ ช่อง แต่ละช่องมีออวุล ๑ เม็ด ก้านยอดเกสรเพศเมียรูปหลอดแคบ ยอดเกสรเพศเมียมี ๕ พูผลแบบผลผนังชั้นในแข็ง ทรงรูปไข่ ยาวประมาณ ๑ ซม. สุกสีส้มหรือสีแดง เกลี้ยง กลีบเลี้ยงติดทน เมล็ด ๕ เมล็ด มีเกราะแข็งทุ้มคันแฮ้วนกก่อมีเขตการกระจายพันธุ์ในประเทศไทยทางภาคเหนือ ภาคตะวันออกเฉียงเหนือ ภาคตะวันออก ภาคตะวันออกเฉียงใต้ และภาคใต้ พบตามป่าดิบ และป่าดิบเขา ที่สูงจากระดับน้ำทะเล ๗๐๐-๑,๗๐๐ ม. ในต่างประเทศพบที่อินเดีย บังกลาเทศ จีน (ยูนนาน) เวียดนาม และอินโดนีเชีย.
ผู้เขียน ผศ. ดร.ฉัตรข้ย เงินแสงสรวย

คาง Albizia lebbekoides (DC.) Benth.
ชื่อพ้อง Acacia lebbekoides DC.
วงศ์ Leguminosae-Mimosoideae
ชื่ออื่น ๆ กาง (เหนือ); จามรีดง, จามรีป่า (กลาง)
 ไม้ต้น เปลือกเรียบ สีนํ้าตาลแกมเทาใบประกอบแบบขนนกลองชั้นปลายคู่ เรียงเวียนมีต่อมทีปลาย แกนกลางระหว่างรอยต่อของก้านแขนงคู่บนและที่ก้านใบ ช่อแขนงใบเรียงตรงข้าม มี ๒-๔ คู่ ใบย่อย ๓๐-๕๐ ใบ เรียงตรงข้าม รูปขอบขนาน ช่อดอกแบบช่อแยกแขนง ออกตามซอกใบและปลายกิ่ง ดอกสีขาวนวลถึงสีเหลืองอ่อน ผลแบบผลแห้งแตกสองแนว รูปแถบสีนํ้าตาลอ่อน เมล็ดทรงรูปไข่ถึงรูปโล่ สีนํ้าตาล
 คางเป็นไม้ต้นสูง ๑๐-๒๐ ม. เปลือกเรียบ สีน้ำตาลแกมเทาใบประกอบแบบขนนกสองชั่นปลายคู่ เรียงเวียนก้านใบยาว ๓-๕ ซม. แกนกลางใบยาว ๓-๙ ซม. มีต่อมที่ปลายแกนกลางระหว่างรอยต่อของก้านแขนงคู่บนและที่ค่อนไปทางปลายก้านใบแห่งละ ๑ ต่อม หูใบเรียวเล็กและบาง ร่วงง่าย ช่อแขนงใบเรียงตรงข้าม ๒-๔ คู่ ก้านช่อย่อยยาวประมาณ ๑ ซม. แกนกลางช่อย่อยยาว ๖-๑๑ ซม. แต่ละช่อแขนงมีใบย่อย ๓๐-๕๐ใบ เรียงตรงข้าม รูปขอบขนานกว้าง ๓-๖ มม. ยาว ๐.๗-๒ ซม. ปลายแหลม โคนเบี้ยว ก้านใบย่อยสั้นมากช่อดอกแบบช่อแยกแขนง ออกตามซอกใบและปลายกิ่ง ยาว ๕-๑๕ ซม. มีขนนุ่ม ช่อย่อยแบบช่อกระจุกแน่น มีดอก ๑๐-๑๕ ดอก สีขาวนวลถึงสีเหลืองอ่อนกลีบเลี้ยงโคนติดเชื่อมกันเป็นรูประฆัง ยาว ๑-๑.๕ มม. ปลายแยกเป็นแฉกตื้น ๕ แฉก กลีบดอกโคนเชื่อมติดกันเป็นหลอด ยาว ๔-๕ มม. ปลายแยกเป็น ๕ แฉก มีขนนุ่มทั้ง ๒ ด้าน เกสรเพศผู้มีจำนวนมาก ยาวพ้นปากหลอดกลีบดอก ก้านชูอับเรณูเชื่อมติตกันเป็นหลอดยาว ๔-๕ มม. อับเรณูเล็กมาก รูปค่อนข้างกลม รังไข่อยู่เหนือวงกลีบ เกลี้ยง มี ๑ ช่อง มีออวุลจำนวนมาก ก้านยอดเกสรเพศเมียเรียวยาว ยอดเกสรเพศเมียขนาดเล็กผลแบบผลแห้งแตกสองแนว รูปแถบ กว้างประมาณ ๒ ซม. ยาว ๑๐-๑๕ ซม. สีน้ำตาลอ่อน เมล็ดคล้ายเลนส์นูน ทรงรูปไข่ถึงรูปโล่ กว้างประมาณ ๕ มม. ยาวประมาณ ๗ มม. สีนํ้าตาล เรียงในแนวขวาง มี ๘-๑๐ เมล็ดคางมีเขตการกระจายพันธุ์ในประเทศไทยทางภาคเหนือ ภาคกลาง และภาคตะวันตกเฉียงใต้ พบขึ้นตามชายป่าดิบและป่าเบญจพรรณแล้ง ที่สูงตั้งแต่ใกล้ระดับนํ้าทะเลถึงประมาณ ๔๐๐ ม. ออกดอกเดือนสิงหาคมถึงพฤศจิกายน เป็นผลเดือนตุลาคมถึงมีนาคมในต่างประเทศพบที่ภูมิภาคอินโดจีนและมาเลเซีย.
ผู้เขียน ดร.ชวลิต นิยมธรรม

คางกบคอแดง Paphiopedilum appletonianum (Gower) Rolfe
ชื่อพ้อง Cypnpedium appletonianum Gower; Paphiopedilum hainanense Fowlie, P. hookerae (Rchb. f. ex Hook, f.) Stein subsp. appletonianum (Gower) M. W. Wood
วงศ์ Orchidaceae
ชื่ออื่น ๆ รองเท้านารีคางกบคอแดง (ทั่วไป)
 กล้วยไม้ดินพวกรองเท้านารี ต้นสั้น มีโคนใบหุ้มใบเดี่ยว เรียงลสับและซ้อนกัน รูปขอบขนานแกมรูปรี ช่อดอกออกที่ยอด มี ๑(-๒) ดอก ดอกสีเขียวอ่อนแกมม่วงอมชมพู ถุงกลีบปากกางออกเกือบตั้งฉากกับรังไข่ ปากถุงด้านหน้าต่ำกว่ายอดเส้าเกสร ผลแบบผลแท้งแตก รูปทรงกระบอก เมล็ดเล็ก มีจำนวนมาก
 คางกบคอแดงเป็นกล้วยไม้ดินพวกรองเท้านารีเจริญทางด้านข้าง รากออกจากโคนต้น มีจำนวนมากเป็นเส้นอวบยาวและไม่แยกแขนง ผิวมีขนสีนํ้าตาลอ่อนต้นสั้น มีโคนใบหุ้มใบเดี่ยว มี ๕-๘ ใบ เรียงสลับและซ้อนกัน รูปขอบขนานแกมรูปรี กว้าง ๒-๔ ซม. ยาว ๗-๒๕ ซม. แผ่นใบค่อนข้างหนานุ่ม ด้านบนมีจุดประหรือมีลายคล้ายตารางสีเขียวเข้มสลับสีเขียวอ่อน ด้านล่างสีเขียวอมขาว ไม่มีลาย โคนใบมักมีสีม่วงและมีขนละเอียดประปราย ปลายมน ปลายสุดยื่นเป็นติ่งสั้น มีหยักชี่ฟัน ๓ หยักช่อดอกออกที่ยอด มักมีดอกเจริญเพียง ๑ ดอก ก้านช่ออยูในแนวตั้ง สีเขียวอมม่วงคลำ ยาว ๑๗-๔๘ ซม. มีขนละเอียดนุ่มตลอดก้าน ใบประดับสีเขียว รูปใบหอกกว้าง ๕-๗ มม. ยาว ๑.๕-๒.๑ ซม. มีขนละเอียดทางด้านนอกและที่ขอบ ดอกขนาด ๖-๑๐ ซม. (วัดจากปลายกลีบดอก) กลีบเลี้ยงมี ๓ กลีบแต่เห็นเพียง ๒ กลีบ สีเขียวนวล มีเส้นกลีบสีเขียวเข้ม กลีบเลี้ยงกลีบบนรูปคล้ายช้อน มักโค้งไปทางด้านหน้า กว้าง ๒-๓.๒ ซม. ยาว ๒.๗-๔.๕ ซม. ปลายสอบแหลม ขอบกลีบช่วงปลายม้วนลงเล็กน้อย แต่ช่วงโคนขอบม้วนขึ้น โคนกลีบสีม่วงอ่อน กลีบเลี้ยงด้านข้างเชื่อมติดกันตลอดเป็นอันเดียวรูปรีคล้ายเรือ กว้าง ๑-๑.๕ ซม. ยาว ๒-๓ ซม. กลีบดอก ๓ กลีบ กลีบด้านข้างสีชมพูอมม่วงอ่อนรูปใบหอกกลับ กว้าง ๑.๒-๑.๘ ซม. ยาว ๔.๔-๕.๘ ซม. ปลายแหลมหรือมีจักคล้ายฟันเลื่อย ๓ จัก เส้นกลีบมีทั้งสีเขียวและสีม่วง ช่วงโคนกลีบเบี้ยว ซีกบนกว้างขอบเป็นคลื่นและมีจุดประสีม่วง ซีกล่างแคบ ขอบเรียบ กลีบปากรูปคล้ายถุง สีม่วงอ่อน มีเส้นกลีบสีม่วงรูปขอบขนาน ปลายมนหรือหยักเป็นร่องตื้น ยาว ๓.๖-๔.๖ ซม. ปากถุงผายออกเล็กน้อย มีหยักตื้น ๓ หยัก ขอบสีเหลืองหรือสีเหลืองอมเขียว มีขน เกสรเพศผู้ ๓ เกสร เกสรที่เป็นหมันเป็นแผ่นค่อนข้างกลมอยู่ที่ปลายสุดของเส้าเกสร กว้าง ๘-๙ มม. ยาว ๗-๙ มม. ผิวมัน ขอบด้านหน้าเว้าเป็นวง ปลายแหลมและโค้งเข้าขอบด้านในเว้าตื้น เกสรเพศผู้ที่สมบูรณ์มี ๒ เกสร อยู่ทางด้านข้างของเส้าเกสรใต้เกสรเพศผู้ที่เป็นหมันกลุ่มเรณูเป็นก้อนนุ่มคล้ายแป้งเปียก รังไข่อยู่ใต้วงกลีบรูปทรงกระบอก ความยาวรวมก้านดอก ๓-๖ ซม. มี ๑ ช่อง ออวุลจำนวนมาก ก้านดอกและรังไข่มักโค้งไปจากแนวแกนช่อดอก ยอดเกสรเพศเมียหยักเป็นพูตื้น ๆ ๓ พู อยู่ใต้แผ่นเกสรเพศผู้ที่เป็นหมันผลแบบผลแห้งแตก รูปทรงกระบอก หัวท้ายรี กว้าง ๕-๗ มม. ยาว ๔-๕ ซม. เมล็ดเล็กเป็นผง มีจำนวนมากคางกบคอแดงมีเขตการกระจายพันธุ์ในประเทศไทยทางภาคเหนือและภาคตะวันออกเฉียงเหนือพบขึ้นตามใบไม้ผุหรือตามซอกหินในที่มีร่มเงา ที่สูงจากระดับนํ้าทะเล ๔๐๐-๑,๕๐๐ ม. ออกดอก และเป็นผลเดือนมกราคมถึงมีนาคม ในต่างประเทศพบที่จีนตอนใต้และภูมิภาคอินโดจีน.
ผู้เขียน รศ. ดร.อบฉันท์ ไทยทอง

คางคก Nyssa javanica (Blume) Wangerin
ชื่อพ้อง Agathisanthes javanica Blume; Nyssa bifida Craib, N. sessilifiora Hook. f. et Thomson ex Benth. et Hook.
วงศ์ Nyssaceae (Comaceae)
ชื่ออื่น ๆ ไข่ปลา, เหมือดคนขาว, เหลืองหิน (ตะวันออกเฉียงเหนือ); คางคาก, คำเมือง, คึงคาก, เทิน, หมี่ (เหนือ)
 ไม้ต้น กิ่งอ่อนมีรอยแผลใบ และมีขนสากคายใบเดี่ยว เรียงเวียน รูปขอบขนาน รูปรี หรือรูปไข่กลับดอกแยกเพศร่วมต้น ออกตามซอกใบและเหนือรอยแผลใบตามปลายกิ่ง ช่อดอกเพศผู้แบบช่อกระจุกกลม ช่อดอกเพศเมียอาจเป็นดอกเดี่ยวหรือเป็นช่อกระจุก ดอกสีเหลืองอ่อนหรือสีเขียวอ่อนผลแบบผลผนังลันในแข็ง รูปทรงกลมถึงรี เมล็ดรูปโค้ง แบน
 คางคกเป็นไม้ต้น สูงได้ถึง ๔๐ ม. เปลือกหนาสีเทาเข้ม แตกเป็นร่องตามยาวและมีช่องอากาศสีจางทั่วไป กิ่งอ่อนมีรอยแผลใบและมีขนสากคาย เรือนยอดเป็นพุ่มกลม ค่อนข้างทึบ ปลายกิ่งลู่ลงใบเดี่ยว เรียงเวียน รูปขอบขนาน รูปรี หรือรูปไข่กลับ กว้าง ๓-๙ ซม. ยาว ๕-๒๐ ซม. ปลายแหลมหรือมน โคนสอบแคบ ขอบเรียบหรือเป็นคลื่นเล็กน้อยแผ่นใบหนา มีขนประปรายตามเส้นกลางใบทั้ง ๒ ด้าน เส้นแขนงใบข้างละ ๘-๑๕ เส้น เห็นชัดทางด้านล่าง ก้านใบยาว ๑-๓.๕ ซม. มีขนสากคายดอกแยกเพศร่วมต้น ออกตามซอกใบและเหนือ รอยแผลใบตามปลายกิ่ง ช่อดอกเพศผู้แบบช่อกระจุกกลม ผลิช่อพร้อมใบอ่อน แต่ละช่อมี ๒๐-๔๐ ดอก ดอกสีเหลืองอ่อนหรือสีเขียวอ่อน กลีบเลี้ยงเล็กมาก โคนเชื่อมติดกันเป็นหลอด ปลายแยกเป็นแฉกเล็ก ๕ แฉก ทุกส่วนมีขนทางด้านนอก กลีบดอกขนาดเล็ก รูปช้อน ไม่ติดกัน ดอกเพศผู้มีเกสรเพศผู้ ๘-๑๐ เกสร ช่อดอกเพศเมียอาจเป็นดอกเดี่ยวหรือเป็นช่อกระจุก กระจุกละ ๓-๘ ดอกทั้งกลีบเลี้ยงและกลีบดอกมีลักษณะคล้ายดอกเพศผู้เกสรเพศผู้เป็นหมัน ๘-๑๐ เกสร รังไข่อยูใด้วงกลีบ มี ๑ ช่อง ออวุล ๑ เม็ด ยอดเกสรเพศเมียแยกเป็น ๒ แฉกผลแบบผลผนังชั้นในแข็ง รูปทรงกลมถึงรี กว้าง ๑-๑.๕ ซม. ยาว ๑.๕-๒.๕ ซม. ผิวมีจุดประสีนํ้าตาลอ่อนทั่วไป เมล็ดรูปโค้ง แบน ด้านโค้งมีร่องตามยาว ๕ ร่องคางคกมีเขตการกระจายพันธุ์ในประเทศไทยทางภาคเหนือ ภาคตะวันออกเฉียงเหนือ ภาคตะวันตกเฉียงใต้ และภาคใต้ พบขึ้นตามหุบเขาและใกล้ชายนํ้าในป่าดิบ ที่สูงจากระดับน้ำทะเล ๖๐๐-๑,๑๐๐ ม. ออกดอกและเป็นผลเดือนมีนาคมถึงตุลาคม ในต่างประเทศพบที่อินเดีย พม่า ลาว เวียดนาม มาเลเซีย และอินโดนีเซีย.
ผู้เขียน ดร.จำลอง เพ็งคล้าย

ค้างคาว Aglaia edulis (Roxb.) Wall.
ชื่อพ้อง Milnea edulis Roxb.; Aglaia pirifera Hance, A. quocensis Pierre
วงศ์ Meliaceae
ชื่ออื่น ๆ คอแลน (ตะวันออกเฉียงใต้); คังคาว, ฮังคาว, ฮางคาว (ตะวันออกเฉียงเหนือ) จังกรู้ (เขมร-จันทบุรี)
 ไม้ต้น กิ่งอ่อนและเปลือกตามลำต้นมีช่องอากาศทั่วไป ใบประกอบแบบขนนกปลายคี่ เรียงเวียนมีใบย่อย ๕-๑๑ ใบ เรียงตรงข้ามหรือเยื้องกันเล็กน้อย รูปรีถึงรูปขอบขนาน ดอกสมบูรณ์เพศและแยกเพศช่อดอกแบบช่อแยกแขนง ออกตามซอกใบและปลายกิ่ง ดอกสีเขียวอ่อนหรือสีเหลืองอ่อน ผลแบบผลมีเนื้อหนึ่งถึงหลายเมล็ด รูปทรงกลมหรือรูปไข่กลับ สีนํ้าตาลหรือสีเหลืองอ่อนเมล็ดรูปทรงรีหรือเป็นเสี้ยว มีเนื้อฉำนื้าสีแดงอ่อนหุ้ม
 ค้างคาวเป็นไม้ต้นไม่ผลัดใบ สูง ๕-๑๕ ม. กิ่งอ่อนและเปลือกตามลำต้นมีช่องอากาศทั่วไปใบประกอบแบบขนนกปลายคี่ เรียงเวียน ยาว ๑๕-๓๐ ซม. มีใบย่อย ๕-๑๑ใบ เรียงตรงข้ามหรือเยื้องกันเล็กน้อย รูปรีถึงรูปขอบขนาน อาจเป็นรูปเรียวโค้ง กว้าง ๒-๓.๕(-๗) ซม. ยาว ๘-๑๐(-๒๓ ซม.) ปลายแหลมโคนมนหรือสอบเล็กน้อย แผ่นใบค่อนข้างหนา เกลี้ยงหรืออาจมีขนประปรายตามเส้นกลางใบด้านล่าง เส้นแขนงใบข้างละ ๑๔-๒๐ เส้น เส้นใบย่อยคล้ายขั้นบันได พอสังเกตเห็นได้ทางด้านล่าง ก้านใบยาวได้ถึง ๖ ซม. โคนก้านป่อง ก้านใบย่อยยาวประมาณ ๑ ซม.ดอกสมบูรณ์เพศและแยกเพศ ช่อดอกแบบช่อแยกแขนง ออกตามซอกใบและปลายกิ่ง ยาวประมาณ ๒๐ ซม. มีขนประปราย สีเขียวอ่อนหรือสีเหลืองอ่อนทั้งกลีบเลี้ยงและกลีบดอกมีอย่างละ ๕ กลีบ กลีบเลี้ยงโคนอาจเชื่อมติดกันเด็กน้อย รูปไข่ ยาวไม่เกิน ๐.๕ มม. ด้านนอกมีขนนุ่มสีเทา กลีบดอกแยกกัน รูปไข่กว้าง ยาวประมาณ ๑ มม. ปลายกลีบงุ้มเข้า เกสรเพศผู้ ๕ เกสร ก้านชูอับเรณูติดกันเป็นหลอด ยาวประมาณ ครึ่งหนึ่งของความยาวกลีบดอก ปลายหลอดจักแหลม ๕ จัก และมีอับเรณูติดที่ปลายจัก รังไข่อยู่เหนือวงกลีบรูปค่อนข้างกลม มี ๑-๓ ช่อง แต่ละช่องมีออวุล ๒ เม็ด ก้านยอดเกสรเพศเมียสั้นมาก ยอดเกสรเพศเมียเป็นตุ่มผลแบบผลมีเนื้อหนึ่งถึงหลายเมล็ด รูปทรงกลมหรือรูปไข่กลับ เส้นผ่านศูนย์กลาง ๒-๓.๕ ซม. สีน้ำตาลหรือสีเหลืองอ่อนเมล็ด ๑(-๓) เมล็ด รูปทรงรีหรือเป็นเสี้ยว มีเนื้อฉํ่าน้ำสีแดงอ่อนหุ้มค้างคาวมีเขตการกระจายพันธุ์ในประเทศไทยทางภาคตะวันออก ภาคตะวันออกเฉียงใต้ และภาคใต้ พบตามป่าดิบชื้นและป่าดิบแล้ง ที่สูงจากระดับน้ำทะเล ๑๐๐-๓๐๐ ม. ในต่างประเทศพบที่อินเดีย กัมพูชา เวียดนาม และฟิลิปปินส์ประโยชน์ เนื้อหุ้มเมล็ดกินได้.
ผู้เขียน ดร.จำลอง เพ็งคล้าย

ค้างคาวหนู Glycosmis puberula Lindl. ex Oliv. var. subsessilis (Craib) B. C. Stone
ชื่อพ้อง Glycosmis subsessilis Craib
วงศ์ Rutaceae
 ไม้พุ่ม เปลือกเรียบ สีเทาอมขาว ใบประกอบแบบขนนกปลายคี่ เรียงเวียน มีใบย่อย ๓-๕ ใบ หรืออาจลดรูปเหลือเพียงใบเดียว เรียงสลับ รูปไข่หรือรูปรี แผ่นใบมีต่อมน้ำมันใส กลิ่นหอม ใบแห้งสีเหลืองอ่อน ช่อดอกมักเป็นตอกเคี่ยวหรือมีดอกไม่เกิน ๒ ดอก ออกตามซอกใบและปลายกิ่ง ดอกสีขาว ผลแบบผลมีเนื้อหนึ่งถึงหลายเมล็ด รูปทรงกลม มักมี ๑ เมล็ด
 ค้างคาวหนูเป็นไม้พุ่มไม่ผลัดใบ สูง ๑-๔ ม. เปลือกบางเรียบ สีเทาอมขาวใบประกอบแบบขนนกปลายคี่ เรียงเวียน มีใบย่อย ๓-๕ ใบ หรืออาจลดรูปเหลือเพียงใบเดียว เรียงสลับรูปไข่หรือรูปรี กว้าง ๒-๔.๕ ซม. ยาว ๕.๕-๑๐ ซม. ปลายแหลม โคนมนหรือสอบเล็กน้อย ขอบเรียบแผ่นใบหนาคล้ายแผ่นหนัง ผิวเกลี้ยง มีต่อมน้ำมันใส ๆ กลิ่นหอมกระจายทั่วไป เส้นแขนงใบข้างละ ๘-๑๒ เส้น เห็นชัดทางด้านล่าง เส้นใบย่อยแบบร่างแห พอสังเกตเห็นได้ทางด้านล่าง ก้านใบยาว ๐.๒-๑ ซม. เกลี้ยง ใบแห้งสีเหลืองอ่อนช่อดอกมักเป็นดอกเดี่ยวหรือมีดอกไม่เกิน ๒ ดอก ออกตามซอกใบและปลายกิ่ง ก้านดอกสั้นมาก ทั้งกลีบเลี้ยง และกลีบดอกมี ๔(-๕) กลีบ กลีบเลี้ยงสีเขียวอ่อน โคนเชื่อมติดกันเป็นหลอดสั้น ปลายแยกเป็นแฉกรูปสามเหลี่ยม เกลี้ยงทั้ง ๒ ด้าน กลีบดอกสีขาวโคนเชื่อมติดกันเป็นรูปกรวยเล็ก ปลายแยกเป็น ๔(-๕) แฉก รูปไข่ ยาวประมาณ ๒ มม. ปลายและขอบกลีบงุ้มเข้าเล็กน้อย เกสรเพศผู้มี ๘(-๑๐) เกสร ติดรอบรังไข่ รังไข่อยู่เหนือวงกลีบ รูปทรงกลม ขนาดเล็ก เกลี้ยง มี ๒ ช่อง แต่ละช่องมีออวุล ๑ เม็ด ก้านยอดเกสรเพศเมีย สั้นมาก ยอดเกสรเพศเมียเรียวแหลมหรือเป็นลุ่มเล็กผลแบบผลมีเนื้อหนึ่งถึงหลายเมล็ด รูปทรงกลม กว้างและยาวประมาณ ๕ มม. มักมี ๑ เมล็ดค้างคาวหนูเป็นพรรณไม้ถิ่นเดียวของไทย มีเขตการกระจายพันธุ์ทางภาคกลางและภาคตะวันออกพบขึ้นตามป่าดิบแล้ง ที่สูงจากระดับน้ำทะเล ๒๐๐-๕๐๐ ม.
ผู้เขียน ดร.จำลอง เพ็งคล้าย

ค้างคาวอีลิด Dysoxylum cyrtobotryum Miq.
ชื่อพ้อง Dysoxylum andamanicum King, D. cochinchinense Pierre
วงศ์ Meliaceae
ชื่ออื่น ๆ มะดูก, หมากลูก (เหนือ)
 ไม้ต้นผลัดใบ กิ่งอ่อนและลำต้นมีช่องอากาศทั่วไป ใบประกอบแบบขนนกปลายคี่ เรียงเวียน มีใบย่อย ๗-๒๕ ใบ เรียงตรงข้ามหรือเยื้องกันเล็กน้อยรูปรีหรือรูปรีแกมรูปขอบขนานถึงรูปขอบขนานแกมรูปใบหอก ดอกสมบูรณ์เพศและแยกเพศ ช่อดอกแบบช่อกระจุกแยกแขนง ออกตามซอกใบและปลายกิ่งดอกสีเขียวอ่อนหรือสีเหลืองอ่อน ผลแบบผลแห้งแตก รูปทรงกลมหรือรูปลูกล่าง สีแสดหรือสีเหลือง มี ๓ พู เมล็ดรูปทรงรีหรือเป็นเสี้ยว มีเยื่อฉํ่านํ้าสีแดงอ่อนหุ้ม
 ค้างคาวอีลิดเป็นไม้ต้นผลัดใบ แต่ผลีใบใหม่ไวสูง ๖-๑๘ ม. กิ่งอ่อนและลำต้นมีช่องอากาศ และมีขนหรือเกล็ดสีน้ำตาลทั่วไปใบประกอบแบบขนนกปลายคี่ เรียงเวียน ยาว ๑๕-๔๐ ซม. มีใบย่อย ๗-๒๕ ใบ เรียงตรงข้ามหรือเยื้องกันเล็กน้อย รูปรีหรือรูปรีแกมรูปขอบขนานถึงรูปขอบขนานแกมรูปใบหอก อาจเป็นรูปเรียวโค้งบ้าง กว้าง ๒-๔ ซม. ยาว ๕-๑๕ ซม. ปลายแหลมหรือเรียวแหลมโคนมน สอบและเบี้ยว แผ่นใบค่อนข้างบาง ด้านบนเกลี้ยง ด้านล่างมีขนประปราย โดยเฉพาะตามเส้นกลางใบและเส้นแขนงใบ เส้นแขนงใบข้างละ ๑๐-๑๕ เส้น เส้นใบย่อยเห็นได้ชัด ก้านใบยาวได้ถึง ๑๐ ซม. โคนก้านป่อง ก้านใบย่อยยาว ๐.๕-๑ ซม. มีขนดอกสมบูรณ์เพศและแยกเพศ ช่อดอกแบบช่อกระจุกแยกแขนง ออกตามซอกใบและปลายกิ่งยาว ๕-๒๐ ซม. มีขนหรือเกล็ดสีนํ้าตาลนุ่มหนาแน่นดอกสีเขียวอ่อนหรือสีเหลืองอ่อน ทั้งกลีบเลี้ยงและกลีบดอกมีอย่างละ ๔-๕ กลีบ กลีบเลี้ยงโคนเชื่อมติดกันเป็นรูปถ้วย กว้าง ๓-๔ มม. ยาวประมาณ ๒ มม. ปลายแยกเป็นติ่งแหลมพอสังเกตเห็นได้ ด้านนอกมีขนสีเทา กลีบดอกรูปขอบขนาน กว้าง ๑-๑.๒ มม. ยาว ๕-๗ มม. มีขนสีเทาหนาแน่นทางด้านนอก เกสรเพศผู้ ๘-๑๐ เกสร โคนเชื่อมติดกันเป็นหลอด ยาวประมาณ ๒ ใน ๓ ของ ความยาวกลีบดอก ปลายหลอดจักแหลมเป็น ๒ เท่า ของจำนวนกลีบ มีอับเรณูติดที่ปลายจัก รังไข่อยู่เหนือวงกลีบ รูปค่อนข้างกลม มีขนนุ่ม มี ๓(-๔) ช่อง แต่ละช่องมีออวุล ๒ เม็ด ถ้านยอดเกสรเพศเมียยาวใกล้เคียง กับกลีบดอก ยอดเกสรเพศเมียกลมผลแบบผลแห้งแตก รูปทรงกลมหรือรูปลูกข่างสีแสดหรือสีเหลือง มี ๓ พู เห็นเด่นชัด เมล็ดรูปทรงรีหรือเป็นเสี้ยวมี ๑-๓ เมล็ด และมีเยื่อฉํ่านํ้าสีแดงอ่อนหุ้มค้างคาวอีลิดมีเขตการกระจายพันธุ์ในประเทศไทยทางภาคเหนือ ภาคตะวันออกเฉียงเหนือ ภาคตะวันออก ภาคตะวันตกเฉียงใต้ และภาคใต้ พบขึ้นในป่าดิบแล้ง ที่สูงจากระดับนํ้าทะเล ๒๐๐-๘๕๐ ม. ออกดอกและเป็นผลเดือนสิงหาคมถึงพฤศจิกายนในต่างประเทศพบที่ภูมิภาคอินโดจีนและภูมิภาคมาเลเซีย.
ผู้เขียน ดร.จำลอง เพ็งคล้าย

ค่างเต้น ๑ Canthium glabrum Blume
ชื่อพ้อง Elecpronia glabra (Blume) Benth. et Hook. f. ex Kurz
วงศ์ Rubiaceae
ชื่ออื่น ๆ เขากวาง (ใต้); หูเสือ (เหนือ)
 ไม้ต้น เปลือกเรียบถึงแตกเป็นร่องตี้น กิ่งอ่อนเป็นสี่เหลี่ยม ใบเดี่ยว เรียงตรงข้ามในระนาบเดียวกันรูปไข่ หูใบระหว่างก้านใบรูปสามเหลี่ยม ช่อดอกแบบช่อกระจุกแยกแขนง ออกตามซอกใบ ดอกสีขาวผลแบบผลผนังชั้นในแข็ง รูปทรงรีถึงรูปไข่กลับ สุกสีม่วงคลำ เมล็ดรูปทรงรีแกมทรงรูปไข่ มีสัน ๓ สัน ตามยาว ปลายมีจะงอยแหลม
 ค่างเต้นชนิดนี้เป็นไม้ต้น สูง ๒-๑๔ ม. เปลือกเรียบถึงแตกเป็นร่องตื้น เปลือกชั้นในหยาบ สีน้ำตาลกิ่งอ่อนเป็นสี่เหลี่ยม เนื้อไม้สีเหลืองอ่อนใบเดี่ยว เรียงตรงข้ามในระนาบเดียวกัน รูปไข่ กว้าง ๓-๙ ซม. ยาว ๗-๑๘ ซม. ปลายแหลม โคนมนถึงสอบ ขอบเรียบ เส้นแขนงใบข้างละ ๖-๘ เส้น สังเกตเห็นได้ทางด้านล่าง ก้านใบยาว ๑-๒ ซม. หูใบระหว่างก้านใบรูปสามเหลี่ยม ยาว ๓-๕ มม. ใบแห้งด้านบนสีน้ำตาลคลํ้า ด้านล่างสีน้ำตาลแกมเขียวช่อดอกแบบช่อกระจุกแยกแขนง ออกตามซอกใบดอกสีขาว กลีบเลี้ยงโคนเชื่อมติดกันเป็นรูปถ้วย ปลายแยกเป็นแฉกแหลมลึก ๕ แฉก กลีบดอกโคนเชื่อมติดกันเป็นรูปถ้วย ยาวประมาณ ๒ มม. ปลายแยกเป็น ๕ แฉก แต่ละแฉกขนาดใกล้เคียงกัน ยาวประมาณ ๒ มม. เกสรเพศผู้ ๕ เกสร ยาวไม่เกินปากหลอดกลีบดอกรังไข่อยู่ใต้วงกลีบ มี ๒ ช่อง แต่ละช่องมีออวุล ๑ เม็ด ก้านยอดเกสรเพศเมียยาวพ้นหลอดดอก ยอดเกสรเพศเมียแยกเป็น ๒ พูผลแบบผลผนังชั้นในแข็ง รูปทรงรีถึงรูปไข่กลับกว้างประมาณ ๑ ซม. ยาวประมาณ ๑.๕ ซม. มีสันตามยาวผล ๔ สัน ปลายผลมักมีวงกลีบเลี้ยงและก้านยอดเกสรเพศเมียติดทน ผลสุกสีม่วงคล้ำ เมล็ดรูปทรงรีแกมทรงรูปไข่ มีสัน ๓ สันตามยาว ปลายมีจะงอยแหลมค่างเต้นชนิดนี้มีเขตการกระจายพันธุ์ในประเทศไทยทั่วทุกภาค พบขึ้นตามป่าดิบชื้น ที่สูงตั้งแต่ใกล้ระดับนํ้าทะเลถึงประมาณ ๑,๕๐๐ ม. ต่างประเทศพบที่พม่า เวียดนาม และอินโดนิเชีย.
ผู้เขียน ดร.ชวลิต นิยมธรรม

ค่างเต้น ๒ Derris dalbergioides Baker
วงศ์ Leguminosae-Papilionoideae
ชื่ออื่น ๆ ดีงู, แปรงปืน, พันแต, มะตาฮะจิง, มะแตฮาจิง, มะนามจาย (ใต้)
 ไม้ต้น กิ่งอ่อน ใบอ่อน และช่อดอกมีขนสีนํ้าตาลอ่อน ใบประกอบแบบขนนกปลายคี่ เรียงเวียนมีใบย่อย ๒๕-๓๕ ใบ เรียงตรงข้าม รูปขอบขนานช่อดอกแบบช่อแยกแขนง ออกตามซอกใบ ดอกรูป ดอกถั่วสีชมพูแกมม่วง ผลแบบผลแห้งไม่แตก เป็นฝักรูปขอบขนานแกมรูปใบหอก เมล็ดรูปไต สีนํ้าตาลมี ๑-๕ เมล็ด
 ค่างเต้นชนิดนี้เป็นไม้ต้น สูง ๑๐-๓๐ ม. กิ่งอ่อนใบอ่อน และช่อดอกมีขนสีน้ำตาลอ่อนใบประกอบแบบขนนกปลายคี่ เรียงเวียน ก้านใบรวมแกนกลางใบยาว ๑๐-๑๕ ซม. มีใบย่อย ๒๕-๓๕ ใบ เรียงตรงข้าม รูปขอบขนาน กว้าง ๐.๘-๑ ซม. ยาว ๑.๕-๒.๕ ซม. ปลายมนหรือเว้า โคนมนและเบี้ยวยกเว้นใบย่อยที่ปลายสุดโคนสอบ แผ่นใบด้านล่างมีขนหนาแน่นกว่าด้านบนช่อดอกแบบช่อแยกแขนง ออกตามซอกใบ ยาว๔-๑๔ ซม. ดอกรูปดอกถั่วออกเป็นกลุ่ม ก้านดอกสั้นมาก กลีบเลี้ยงโคนเชื่อมติดกันเป็นรูปถ้วย ปลายแยกเป็น ๔ แฉก แต่ละแฉกรูปสามเหลี่ยมตื้นยาวประมาณ ๓ มม. กลีบดอก ๔ กลีบ สีชมพูแกมม่วง กลีบกลางรูปขอบขนานขนาดใหญ่กว่ากลีบอื่นกว้าง ๓-๔ มม. ยาว๗-๘ มม. กลีบคู่ข้างรูปขอบขนานกว้างประมาณ ๑.๔ มม. ยาวประมาณ ๔ มม. กลีบคู่ล่างโค้งติดกันเป็นรูปเรือ กว้าง ประมาณ๒ มม. ยาวประมาณ๗ มม. เกสรเพศผู้๑๐ เกสร ก้านชูอับเรณูติดกันเป็นแผ่นทุ้มเกสรเพศเมีย รังไข่อยู่ เหนือวงกลีบ รูปรีแกมรูปขอบขนานมีขนมี ๑ ช่อง ออวุลจำนวนมากผลแบบผลแห้งไม่แตก เป็นฝัก รูปขอบขนานแกมรูปใบหอก กว้าง ๑-๑.๕ ซม. ยาว ๓-๕ ซม. ปลายแหลมโคนสอบ มีขน ขอบฝักด้านบนมีครีบแบนบางยาวตลอดฝัก เมล็ดรูปไต กว้าง ๔-๕ มม. ยาว ๕-๗ มม. สีน้ำตาล มี ๑-๕ เมล็ดค่างเต้นชนิดนี้มีเขตการกระจายพันธุ์ในประเทศไทยทางภาคใต้ พบขึ้นตามชายป่าหรือบริเวณที่โล่งในป่าดิบชื้น ที่สูงจากระดับน้ำทะเลไม่เกิน ๓๕๐ ม. ในต่างประเทศพบที่เวียดนาม มาเลเซีย และอินโดนีเซีย.
ผู้เขียน ดร.ชวลิต นิยมธรรม

คางแมว Gmelina asiatica L.
ชื่อพ้อง Gmelina coromandelica Burm. f.
วงศ์ Labiatae (Lamiaceae ย้ายมาจาก Verbenaceae)
ชื่ออื่น ๆ ช้องแมว (เหนือ)
ชื่อสามัญ Asiatic beachberry
 ไม้พุ่มหรือไม้พุ่มรอเลื้อย มีหนามแห้ง กิ่งทอดยาว ใบเดี่ยว เรียงตรงข้าม รูปไข่หรือรูปรี ช่อดอกแบบ ช่อกระจะ ออกตามซอกใบและปลายกิ่ง ดอกสีเหลือง ผลแบบผลผนังชั้นในแข็ง รูปทรงกลมถึงทรงรูปไข่ สีเหลืองเป็นมัน เนื้อนุ่ม เมล็ดรูปทรงรี ปลายแยก เป็น ๒ พู
 คางแมวเป็นไม้พุ่มหรือไม้พุ่มรอเลื้อย สูง ๓-๘ ม. มีหนามแข็งเรียงเป็นคู่ เปลือกเรียบสีน้ำตาลแกมขาวกิ่งทอดยาว กิ่งอ่อนมีขนนุ่มใบเดี่ยว เรียงตรงข้าม รูปไข่หรือรูปรี กว้าง ๑.๕-๖ ซม. ยาว ๒-๙.๕ ซม. ปลายแหลมหรือมน โคนมนหรือสอบ ขอบเรียบหรือหยักตื้น ๓-๕ หยัก แผ่นใบด้านบนเกลี้ยง ด้านล่างมีขน ก้านใบยาว ๐.๕-๓ ซม. มีขนนุ่ม ช่อดอกแบบช่อกระจะ ออกตามซอกใบและปลายกิ่ง ยาว ๒.๕-๕ ซม. ก้านดอกยาว ๕-๘ มม. มีขนนุ่ม ดอกสีเหลือง กลีบเลี้ยงโคนเชื่อมติดกันเป็นรูประฆัง ยาว ๓-๕ มม. ปลายแยกเป็น ๔ แฉก รูปสามเหลี่ยม ปลายมนมีขนตามผิวด้านนอก กลีบดอกรูปปากเปิด ยาว ๔-๕ ซม. โคนเชื่อมติดกันเป็นหลอด ปลายแยกเป็น ๔ แฉก รูปสามเหลี่ยมปลายมน แฉกบนปลายพับกลับและมีขนาดใหญ่กว่า ๓ แฉกล่าง เกสรเพศผู้มี ๒ คู่ ยาวไม่เท่ากันคู่หนึ่งเป็นหมัน ติดอยู่ภายในหลอดดอกและยาวไม่พ้นปากหลอดดอก รังไข่อยู่เหนือวงกลีบ มี ๔ ช่อง แต่ละช่องมีออวุล ๑ เม็ด ก้านยอดเกสรเพศเมียเรียว ยาว ๕-๗ ซม. ยอดเกสรเพศเมียแยกเป็น ๒ พู ขนาดไม่เท่ากันผลแบบผลผนังชั้นในแข็ง รูปทรงกลมถึงทรงรูปไข่สีเหลืองเป็นมัน มีเนื้อนุ่ม เส้นผ่านศูนย์กลาง ๒-๓ ซม. มี ๑-๒ เมล็ด เมล็ดรูปทรงรี กว้างประมาณ ๔ มม. ยาวประมาณ ๑ ซม. ปลายแยกเป็น ๒ พู ปลายด้านหนึ่งมน ส่วนปลายอีกด้านหนึ่งแหลมคางแมวมีเขตการกระจายพันธุ์ในประเทศไทยทั่วทุกภาค พบขึ้นตามป่าดิบ ป่าเบญจพรรณ ป่าเต็งรังหรือป่าเต็งรังผสมสน ที่สูงตั้งแต่ใกล้ระดับนํ้าทะเลถึง ประมาณ ๑,๐๐๐ ม. ออกดอกและเป็นผลเดือนมีนาคมถึงสิงหาคม ในต่างประเทศพบที่อินเดียตอนใต้และเอเชียตะวันออกเฉียงใต้.
ผู้เขียน นายพงษ์ศักดิ์ พลตรี

คางเลือย Crotalaria tetragona Roxb. ex Andrews
ชื่อพ้อง Crotalaria grandiflora Zoll.
วงศ์ Leguminosae-Papilionoideae
ชื่ออื่น ๆ ลมผี (เลย)
 ไม้ล้มลุกถึงไม้พุ่มเตี้ย ใบเดี่ยว เรียงเวียนรูปขอบขนานแกมรูปใบหอกแคบ หูใบเรียวแหลมช่อดอกแบบช่อกระจะหรือช่อกระจะเชิงประกอบ ออกตามปลายกิ่งและตามซอกใบใกล้ปลายกิ่ง ดอกรูปดอกถั่ว สีเหลืองแกมม่วงอ่อน ผลแบบผลแห้ง แตกสองแนว เป็นฝักโป่งพอง รูปทรงกระบอก สีเขียวอ่อน มีกลีบเลี้ยงติตทนและขยายใหญ่เป็นกลีบจุกผลเมล็ดเล็ก รูปไต สีนํ้าตาลเข้ม เป็นมัน
 คางเลือยเป็นไม้ล้มลุกถึงไม้พุ่มเตี้ย สูง ๑-๑.๕ ม. ทุกส่วนมีขนสั้นละเอียดประปรายถึงหนาแน่น ลำต้นเป็นสันตามยาว ๖ สัน หรืออาจมนกลม ส่วนกิ่งมีสันตามยาว ๔ สัน เนื้อในอ่อนคล้ายเยื่อสีขาวใบเดี่ยว เรียงเวียน รูปขอบขนานแกมรูปใบหอกแคบ กว้าง ๑-๔ ซม. ยาว ๕-๒๕ ซม. ปลายแหลมถึงเรียวแหลม โคนสอบมน ขอบเรียบ แผ่นใบบางคล้ายกระดาษ มีขนละเอียดแนบไปตามผิว โดยเฉพาะตามแนวเส้นกลางใบทั้ง ๒ ด้าน เส้นแขนงใบข้างละ ๘-๑๕(-๒๒) เส้น เห็นชัดทางด้านล่าง ส่วนด้านบนพอสังเกตเห็นได้หรืออาจเป็นร่อง ก้านใบยาว ๐.๒-๑ ซม. มีขนละเอียดค่อนข้างหนาแน่น หูใบเรียวแหลม ยาว ๔-๖ มม.ช่อดอกแบบช่อกระจะหรือช่อกระจะเชิงประกอบออกตามปลายกิ่งและตามซอกใบใกล้ปลายกิ่ง ช่อยาว ๕-๒๕ ซม. ทุกส่วนมีขนละเอียดค่อนข้างหนาแน่น ใบประดับเรียวแคบ ยาวประมาณ ๕ มม. ดอกรูปดอกถั่วออกตามซอกใบประดับซอกละ ๑ ดอก ก้านดอก ยาวประมาณ ๑.๕ ซม. กลีบเลี้ยงโคนเชื่อมติดกันเป็นรูปกรวย ปลายแยกเป็นแฉกลึกแหลม แต่ละแฉกกว้าง ประมาณ ๕ มม. ยาวประมาณ ๑.๕ ซม. ด้านนอกมีขนหนาแน่นกว่าด้านใน ดอกสีเหลืองแกมม่วงอ่อน กลีบดอก ๕ กลีบ กลีบกลางคล้ายรูปไข่กลับหรือรูปสี่เหลี่ยมด้านไม่เท่า กว้างประมาณ ๒ ซม. ยาวประมาณ ๒.๕ ซม. กลีบคู่ข้างโคนกลีบเรียว ยาวประมาณ ๐.๕ ซม. ส่วนปลายผายกว้างคล้ายรูปขอบขนาน กว้างประมาณ ๑ ซม. ยาวประมาณ ๒ ซม. กลีบคู่ล่างติดกันเป็นรูปท้องเรือ คล้ายกลีบคู่ข้าง เกสรเพศผู้ ๑๐ เกสร โคนเชื่อมติดกันเป็นหลอด ยาวประมาณ ๑ ซม. ปลายแยกเป็นก้านชูอับเรณู ความยาวใกล้เคียงกับส่วนที่เป็นหลอด อับเรณูมี ๒ ขนาด สั้นและยาวเรียงสลับกันก้านชูอับเรณูเกลี้ยง ก้านชูรังไข่มีขนตั้งหนาแน่น รังไข่อยู่เหนือวงกลีบ รูปรีแกมรูปขอบขนาน แบนข้าง กว้างประมาณ ๓ มม. ยาว ๕-๘ มม. ก้านยอดเกสรเพศเมียโค้งอ่อน ยาวประมาณ ๒ ซม. โคนก้านเกลี้ยง แต่ส่วนที่ค่อนไปทางปลายมีขนผลแบบผลแห้งแตกสองแนว เป็นฝักโป่งพองรูปทรงกระบอก กว้างประมาณ ๑.๕ ซม. ยาวประมาณ ๔.๕ ซม. สีเขียวอ่อน ผิวแข็งแต่เปราะ มีขนคลุมผลมีกลีบเลี้ยงติดทนและขยายใหญ่เป็นกลีบจุกผลเมล็ดเล็กรูปไต มี ๑๐-๒๐ เมล็ด กว้างประมาณ ๓ มม. ยาวประมาณ ๔ มม. สีน้ำตาลเข้ม เป็นมันคางเลือยมีเขตการกระจายพันธุ์ในประเทศไทยทางภาคเหนือ ภาคตะวันออกเฉียงเหนือ และภาคตะวันตกเฉียงใต้ พบตามป่าเบญจพรรณและป่าดิบเขาที่สูงจากระดับน้ำทะเล ๑๐๐-๑,๐๐๐ ม. ออกดอกและเป็นผลเดือนตุลาคมถึงธันวาคม ในต่างประเทศพบที่อินเดีย พม่า และภูมิภาคอินโดจีน.
ผู้เขียน ดร.ชวลิต นิยมธรรมและ นางสาวนันทวรรณ สุปันตี

คาวตอง Houttuynia cordata Thunb.
ชื่อพ้อง Polypaia cordata Kuntze, P. cochinchinensis Lour.
วงศ์ Saururaceae
ชื่ออื่น ๆ ผักก้านตอง, ผักเช้าตอง, ผักคาวตอง (เหนือ); ผักคาวทอง, พลูคาว (กลาง)
ชื่อสามัญ Fishwort, Heart leaf
 ไม้ล้มลุก มีกลิ่นคาว ลำต้นใต้ดินเป็นข้อปล้องใบเดี่ยว เรียงเวียน รูปไข่ หูใบรูปขอบขนานติดแนบที่ขอบข้างโคนก้านใบ ช่อดอกแบบช่อเชิงลด ออกตามยอดหรือตรงข้ามซอกใบใกล้ยอด โคนช่อมีใบประดับคล้ายกลีบดอก ๔(-๕) กลีบ สีขาว รูปรีหรือรูปไข่กลับแกมรูปขอบขนาน ดอกเล็ก ไม่มีก้านดอก และกลีบดอก ดูทั้งช่อคล้ายเป็นดอกเดี่ยว ผลแบบผลแห้งแตกรูปคนโท เรียงชิดแน่นรอบแกนช่อ เมล็ดเล็กมากทรงรูปไข่แกมรูปทรงรี
 คาวตองเป็นไม้ล้มลุก สูงได้ถึง ๕๐ ซม. มีกลิ่นคาว ลำต้นใต้ดินเป็นข้อปล้องชัดเจน ตามข้อมีรากใบเดี่ยว เรียงเวียน รูปไข่ กว้าง ๒.๕-๗.๕ ซม. ยาว ๓-๙ ซม. ปลายเรียวแหลม โคนรูปหัวใจ ขอบเรียบด้านบนสีเขียวเข้มกว่าด้านล่าง เส้นโคนใบ ๕-๗ เส้น มีขนสั้นตามเส้นใบ ก้านใบยาว ๑-๔ ซม. โคนก้านแผ่กว้างโอบข้อ หูใบรูปขอบขนานติดแนบที่ขอบข้างโคนก้านใบ ยาว ๐.๕-๑.๒ ซม. ปลายหูใบเรียวแหลมช่อดอกแบบช่อเชิงลด ออกตามยอดหรือตรงข้ามซอกใบใกล้ยอด รูปทรงกระบอก กว้าง ๕-๘ มม. ยาว ๒-๒.๕ ซม. โคนช่อมีใบประดับคล้ายกลีบดอก ๔(-๕) กลีบ สีขาว รูปรีหรือรูปไข่กลับแกมรูปขอบขนานกว้าง ๕-๗ มม. ยาว ๑-๒ ซม. แต่ละช่อมีดอกจำนวนมาก ดอกเล็กและเรียงแน่นรอบแกนช่อ ไม่มีก้านดอกและกลีบดอก ดูทั้งช่อคล้ายเป็นดอกเดี่ยว ก้านช่อยาว ๑-๒ ซม. แต่ละดอกมีเกสรเพศผู้ ๓ เกสร ก้านชูอับเรณูยาวประมาณ ๖ มม. อับเรณูสีเหลือง ยาวประมาณ ๒ มม. รังไข่อยู่เหนือวงกลีบ มี ๑ ช่อง ออวุล ๓-๖ เม็ด ก้านยอดเกสรเพศเมีย ๓ ก้าน เรียวและโค้ง ยอดเกสรเพศเมียเป็นตุ่มเล็กผลแบบผลแห้งแตก รูปคนโท กว้างประมาณ ๑ มม. ยาวประมาณ ๒ มม. เรียงชิดแน่นรอบแกนช่อเมล็ดเล็กมาก ทรงรูปไข่แกมรูปทรงรี กว้างประมาณ ๐.๕ มม. ยาวประมาณ ๐.๘ มม.คาวตองมีเขตการกระจายพันธุ์ในประเทศไทยทางภาคเหนือ ภาคกลาง และภาคตะวันออกเฉียงเหนือพบทั้งที่ขึ้นตามธรรมชาติและปลูกในที่ชื้น และมีแสงรำไร ที่สูงตั้งแต่ใกล้ระดับน้ำทะเลถึงประมาณ ๑,๑๐๐ ม. ในต่างประเทศพบในเอเชียตะวันออก และเอเชียตะวันออกเฉียงใต้ประโยชน์ ในภาคเหนือและภาคตะวันออกเฉียงเหนือของไทยใช้ใบเป็นผัก นอกจากนี้ ยังใช้ใบในยาสมุนไพรทำให้น้ำเหลืองแห้ง แก้โรคผิวหนัง ภูมิภาคอินโดจีนและมาเลเซีย ใช้ใบเป็นสมุนไพรพี้นบ้านขับปัสสาวะ แก้บิด แก้ลมพิษ บรรเทาอาการอักเสบ.
ผู้เขียน นางจารีย์ บันสิทธิ์

ค่าหด ๑ Engelhardtia spicata Lesch. ex Blume var. spicata
ชื่อพ้อง Engelhardtia aceriflora (Reinw.) Blume, E. philippinensis C. DC., E. roxburghiana Lindl. ex Wall.
วงศ์ Juglandaceae
ชื่ออื่น ๆ เก็ดลิ้น (จันทบุรี)
 ไม้ต้นขนาดใหญ่ อาจมีพูพอน ใบประกอบแบบขนนกปลายผู้กึ่งปลายคี่ เรียงเวียน มีใบย่อย ๘-๑๑ ใบ รูปขอบขนานหรือรูปรี ดอกแยกเพศร่วมต้น ช่อดอกแบบช่อแยกแขนง ออกเหนือรอยแผลใบตามกึ่งช่อย่อยแบบช่อหางกระรอก มีใบประดับย่อยสีเขียวอ่อน รูป ๓ แฉก ติตทน ผลแบบผลเปลือกแข็งเมล็ดเดียว รูปค่อนข้างกลม มีโคนใบประดับหุ้ม เมล็ดรูป คล้ายผล
 ค่าหดชนิดนี้เป็นไม้ต้น สูงได้ถึง ๓๐ ม. โคนอาจมีพูพอนขนาดเล็กใบประกอบแบบขนนกปลายคู่กึ่งปลายคี่ เรียงเวียนก้านใบยาว ๘-๑๖ ซม. แกนกลางใบยาว ๑๐-๓๔ ซม. สีค่อนข้างดำ เกลี้ยงหรือมีขน มีใบย่อย ๘-๑๑ ใบ รูปขอบขนานหรือรูปรี กว้าง ๓.๕-๘ ซม. ยาว ๖-๑๖ ซม. ปลายเรียวแหลมค่อนข้างสั้น ปลายสุดแหลมหรือมนโคนเบี้ยว สอบแหลมหรือเว้าเล็กน้อย ขอบเรียบแต่ใบอ่อนขอบอาจหยัก แผ่นใบบางหรือค่อนข้างหนาผิวเกลี้ยงหรือมีขน ด้านล่างและตามเส้นใบด้านล่างมีขนและอาจมีเกล็ดสีเทา เส้นแขนงใบข้างละ ๑๐-๑๕ เส้น ก้านใบย่อยสั้นมากหรือยาวได้ถึง ๘ มม. ไม่มีหูใบดอกแยกเพศร่วมต้น ช่อดอกแบบช่อแยกแขนงออกเหนือรอยแผลใบตามกิ่ง ช่อย่อยแบบช่อหางกระรอก ช่อย่อยช่อปลายยาวกว่าช่อย่อยอื่นและเป็นดอกเพศเมีย ส่วนช่อย่อยบริเวณโคนมี ๒-๕ ช่อ และเป็นดอกเพศผู้ ดอกเล็ก เชื่อมติดกับใบประดับย่อยใบประดับย่อยสีเขียวอ่อน รูป ๓ แฉก กลีบรวมสีเขียวอ่อนโคนเชื่อมติดกัน ปลายแยกเป็น ๔ แฉก ช่อดอกเพศผู้ยาว (๕-)๑๐-๑๘ ซม. ก้านช่อสั้นหรือยาวได้ถึง ๑ ซม. ใบประดับย่อยยาว ๒-๔ มม. แฉกกลางมักแหลมใบประดับย่อยเชื่อมติดกับกลีบรวม กลีบรวมลดรูปและมักมีรูปร่างและขนาดต่างกัน แฉกกลีบรวมยาวประมาณ ๒ มม. เกสรเพศผู้ ๘-๑๒(-๑๓) เกสร เรียงเป็น ๒ แถวก้านชูอับเรณูสั้นมากหรือไม่มี มีขน ปลายแกนอับเรณูยื่นแหลมเล็กน้อย ช่อดอกเพศเมียยาวกว่าช่อดอกเพศผู้ดอกเพศเมียที่โคนดอกมีใบประดับย่อย โคนเชื่อมติดกับรังไข่ แฉกกลางใหญ่และยาวกว่าแฉกข้าง ติดทน เมื่อดอกได้รับการผสม ใบประดับจะขยายขนาดใหญ่ขึ้นจนกลายเป็นปีก ปีกกลางมีขนาดใหญ่กว่าปีกข้างประมาณ ๒ เท่า กลีบรวมสั้น รังไข่อยู่ใต้วงกลีบ มี ๑ ช่อง ออวุล ๑ เม็ด ก้านยอดเกสรเพศเมีย ๑ ก้าน ยอดเกสรเพศเมียแยกเป็นแฉกยาว ๒ แฉก ผลแบบผลเปลือกแข็งเมล็ดเดียว รูปค่อนข้างกลม เส้นผ่านศูนย์กลาง ๓-๔ มม. มีขน มีโคนใบประดับหุ้ม แฉกใบประดับเป็นปีก ๓ ปีก ยาว (๒-)๓-๔(-๗) ซม. ผลออกรวมเป็นช่อยาว (๑๒-)๒๑-๔๐(-๖๐) ซม. ก้านช่อยาว ๒-๑๑ ซม. เมล็ดรูปคล้ายผลค่าหดชนิดนี้มีเขตการกระจายพันธุ์ในประเทศไทยทางภาคเหนือ ตามป่าดิบเขา ป่าเบญจพรรณ ที่สูงจากระดับนํ้าทะเล ๑๘๐-๑,๗๐๐ ม.ในต่างประเทศพบที่อินเดีย พม่า จีน ภูมิภาคอินโดจีน และภูมิภาคมาเลเซีย.
ผู้เขียน นางลีนา ผู้พัฒนพงศ์

ค่าหด ๒ Engelhardtia spicata Lesch. ex Blume var. colebrookiana (Lindl. ex Wall.) Kuntze
ชื่อพ้อง Engelhardtia colebrookiana Lindl. ex Wall., E. esquirolii H. Lév., E. villosa Kunz
วงศ์ Juglandaceae
ชื่ออื่น ๆ ข่าหด, ดูกนาว, พาว (เหนือ); ข้าวหด, แงะ, มือ (เชียงใหม่); เคล่ปอ (กะเหรี่ยง-เชียงใหม่)
 ไม้ต้นขนาดเล็ก อาจมีพูพอน ใบประกอบแบบขนนกปลายคู่กึ่งปลายคี่ เรียงเวียน ใบย่อย ๘-๑๑ ใบ รูปขอบขนานหรือรูปรีแกมรูปขอบขนาน ดอกแยกเพศร่วมต้น ช่อดอกแบบช่อแยกแขนง ออกเหนือรอยแผลใบตามกิ่ง ช่อย่อยแบบช่อหางกระรอก มีใบประดับย่อยสีเขียวอ่อน รูป ๓ แฉก ติตทน ผลแบบผลเปลือก แข็งเมล็ดเดียว รูปค่อนข้างกลม มีโคนใบประดับหุ้มด้านหนึ่ง เมล็ด ๑ เมล็ด รูปค่อนข้างกลม
 ค่าหดชนิดนี้เป็นไม้ด้นสูงประมาณ ๑๐ ม. โคนต้นอาจมีพูพอนเล็ก ๆใบประกอบแบบขนนกปลายคู่กึ่งปลายคี่ เรียงเวียน ก้านใบยาวประมาณ ๑๐ ซม. แกนกลางใบยาว ๑๐-๒๐ ซม. มีขนหนาแน่น ใบย่อย ๘-๑๑ ใบ รูปขอบขนานหรือรูปรีแกมรูปขอบขนาน กว้าง ๔-๗ ซม. ยาว ๗.๕-๑๖ ซม. ปลายมนหรือแหลมเล็กน้อย โคนมนและเบี้ยวเล็กน้อย ขอบเรียบ แต่ขอบใบอ่อนอาจหยัก แผ่นใบบางหรือค่อนข้างหนา ด้านบนเกลี้ยงหรือมีขน ด้านล่างมีขนหนาแน่น เส้นแขนงใบข้างละ ๗-๘ เส้น ก้านใบย่อยสั้นมากหรือยาวได้ถึง ๘ มม. ไม่มีหูใบ ใบแห้ง มักมีสีเขียวอมเทาดอกแยกเพศร่วมต้น ช่อดอกแบบช่อแยกแขนงออกเหนือรอยแผลใบตามกิ่ง ช่อย่อยแบบช่อหางกระรอก ช่อย่อยช่อกลางเป็นดอกเพศเมีย มักยาวกว่าช่อย่อยเพศผู้ซึ่งอยู่บริเวณโคนช่อและออกเป็นกระจุก กระจุกละ ๒-๕ ช่อ แต่ละช่อยาว ๓-๗ ซม. ก้านช่อมักสั้นหรืออาจยาวได้ถึง ๑ ซม. ดอกเพศผู้ขนาดเล็ก ใบประดับย่อยเชื่อมติดกับกลีบรวม สีเขียวอ่อน ยาว ๒-๔ มม. รูป ๓ แฉก แฉกกลางอาจแหลมหรือมน กลีบรวมยาวประมาณ ๒ มม. โคนเชื่อมติดกันปลายแยกเป็น ๔ แฉก หรือกลีบรวมอาจลดรูปและมักไม่สมํ่าเสมอ เกสรเพศผู้ ๖-๘ เกสร เรียงเป็น ๒ แถว ก้านชูอับเรณูสั้นมากหรือไม่มี อับเรณูมีขนปลายแกนอับเรณูยื่นแหลมเล็กน้อย ดอกเพศเมียมีขนาดเล็กและมีใบประดับย่อยสีเขียวอ่อนซึ่งเชื่อมติดกับด้านหนึ่งของรังไข่ ปลายแยกเป็น ๓ แฉก แฉกกลางใหญ่และยาวกว่าแฉกข้าง ติดทนและขยายใหญ่ขึ้นเป็นปีกเมื่อเป็นผล ปีกกลางมีขนาดใหญ่กว่าปีกข้างประมาณ ๒ เท่า กลีบรวมยาวประมาณ ๒ มม. รังไข่อยู่ใต้วงกลีบ มี ๑ ช่อง ออวุล ๑ เม็ต ก้านยอด เกสรเพศเมีย ๑ ก้าน ยอดเกสรเพศเมียแยกเป็นแฉกยาว ๒ แฉกผลแบบผลเปลือกแข็งเมล็ดเดียว รูปค่อนข้างกลมเส้นผ่านศูนย์กลาง ๓-๔ มม. มีขน มีโคนใบประดับหุ้มด้านหนึ่งของผล แฉกใบประดับเป็นปีก ๓ ปีก ยาว ๓-๖ ซม. ช่อผลยาว ๑๖-๒๖ ซม. ก้านช่อผลยาว ๒.๔-๘ ซม. แกนช่อผลมีขนยาวหนาแน่น มี ๑ เมล็ด รูปค่อนข้างกลมเส้นผ่านศูนย์กลางประมาณ ๓ มม.ค่าหดชนิดนี้มีเขตการกระจายพันธุ์ในประเทศไทยทางภาคเหนือและภาคตะวันออก พบขึ้นตามป่าผลัดใบและป่าก่อ ที่สูงจากระดับน้ำทะเล ๘๐๐-๑.๓๐๐ ม. ในต่างประเทศพบที่อินเดีย พม่า จีน ลาว เวียดนาม และฟิลิปปินส์.
ผู้เขียน นางลีนา ผู้พัฒนพงศ์

คาหอม Scleria pergracilis (Nees) Kunth
ชื่อพ้อง Hypoporum pergracile Nees
วงศ์ Cyperaceae
 ไม้ล้มลุกปีเดียว ขึ้นรวมเป็นกระจุกเล็ก ลำต้นเป็นสามเหลี่ยม มีกลิ่นหอม ใบเดี่ยว เรียงเวียนเป็นสามแถว ดอกแยกเพศร่วมต้น ช่อดอกคล้ายช่อเชิงลด ออกที่ปลายลำต้น ผลแบบผลเปลือกแข็งเมล็ดเดียวรูปทรงกลมแกมรูปไข่กลับถึงรูปทรงกลม สีขาวขุ่นผิวย่นเป็นปุ่ม
 คาหอมเป็นไม้ล้มลุกปีเดียว ขึ้นรวมเป็นกระจุกเล็ก ลำต้นเป็นสามเหลี่ยม สีเขียว กว้าง ๐.๕-๑ มม. สูง ๒๐-๖๐ ซม. มีกลิ่นหอมใบเดี่ยว เรียงเวียนเป็น ๓ แถว ออกจากโคนลำต้นและตามต้น แผ่นใบรูปแถบค่อนข้างแบนหรือขอบใบม้วนเข้า กว้าง ๐.๘-๒ มม. ยาวประมาณ ๑๘ ซม. ปลายแหลมเส้นใบแบบขนาน กาบใบเป็นปลอกหุ้มลำต้น ยาว ๑-๘ ซม. สีเหลืองอ่อนถึงสีนํ้าตาลแกมแดง เกลี้ยงหรือมีขนยาวประปราย ที่ปลายกาบใบด้านตรงข้ามกับแผ่นใบมีลิ้นใบวิสามัญรูปกลมหรือมนดอกแยกเพศร่วมต้น ช่อดอกคล้ายช่อเชิงลดออกที่ปลายลำต้น รูปแถบ เรียว ยาว ๘-๒๐ ซม. ประกอบด้วยกลุ่มช่อดอกย่อย ๗-๒๕ กลุ่ม เรียงตามแกนกลางช่อดอก วงใบประดับล่างสุดรองรับช่อดอกลักษณะคล้ายใบ ยาวได้ถึง ๖ มม. สีเขียวมีขนแข็งแต่ละกลุ่มมีช่อดอกย่อย ๒-๓ ช่อ รูปไข่กลับ ยาว ๒.๕-๓.๕ มม. ช่อดอกย่อยมีทั้งดอกเพศผู้และดอกเพศเมียยกเว้นที่ปลายสุดของช่อเป็นช่อดอกเพศผู้ กาบของดอกย่อยรูปไข่ กว้าง ๒-๒.๕ มม. ยาว ๓-๓.๕ มม. ปลายแหลม ผิวบางเป็นเยื่อ มีเกล็ดสีนํ้าตาลและมีเส้นสีแดงผ่าน กลีบเลี้ยงและกลีบดอกลดรูป ดอกเพศผู้มีเกสรเพศผู้ ๒ เกสร อับเรณูแตกตามยาวดอกเพศเมียรังไข่ อยู่เหนือวงกลีบ มี ๑ ช่อง และมีออวุล ๑ เม็ด ยอดเกสร เพศเมียแยกเป็น ๓ แฉกผลแบบผลเปลือกแข็งเมล็ดเดียว รูปทรงกลม แกมรูปไข่กลับถึงรูปทรงกลม กว้างและยาว ๑-๓ มม. สีขาวขุ่นผิวย่นเป็นปุ่ม ไม่มีขน ฐานรองผลมีขนาดเล็ก รูปวงแหวน หรือไม่มีคาหอมมีเขตการกระจายพันธุ์ในประเทศไทยทางภาคเหนือ ภาคตะวันออกเฉียงเหนือ ภาคตะวันออกเฉียงใต้ พบตามพี้นที่โล่ง ที่ขึ้นแฉะ แอ่งนํ้า หนองบึงที่สูงจากระดับนํ้าทะเล ๕๐-๑,๑๐๐ ม. ออกดอกและเป็นผลเดือนสิงหาคมถึงธันวาคม ในต่างประเทศพบที่อินเดีย บังกลาเทศ จีน ภูมิภาคอินโดจีน มาเลเซีย และแอฟริกา.
ผู้เขียน นางสาววีรญา บุญเตี้ย

คำขาว Rhododendron moulmeinense Hook.
ชื่อพ้อง Rhododendron leucobotrys Ridl., R. oxyphyllum Franch., R. siamense Diels, R. taiense Hutch.
วงศ์ Ericaceae
ชื่ออื่น ๆ กุหลาบป่า, กุหลาบขาว (นครศรีธรรมราช); ขาววังไทร (เชียงใหม่)
 ไม้พุ่มหรือไม้ต้น ใบเดี่ยว เรียงเวียนถี่เป็นกลุ่มรูปรีแกมรูปใบหอก ช่อดอกแบบช่อกระจะ ออกตาม ๆ ซอกใบและปลายกิ่ง ดอกรูปกรวย สีขาว ภายในหลอดดอกมีแต้มสีเหลืองเป็นทาง ผลแบบผลแห้งแตก รูปทรงกระบอก เมล็ดแบนมีปีกบางใสล้อมรอบ
 คำขาวเป็นไม้พุ่มหรือไม้ต้นขนาดเล็ก สูง ๒-๘ ม.ใบเดี่ยว เรียงเวียนถี่เป็นกลุ่มห่าง ๆ กลุ่มละ ๓-๖ใบ รูปรีแกมรูปใบหอก กว้าง ๓-๖ ซม. ยาว ๗-๑๔ ซม. ปลายเรียวแหลม โคนสอบ ขอบมีขนแข็งประปรายหรือเกือบเกลี้ยง แผ่นใบด้านบนสีเขียวเข้มกว่าด้านล่าง ก้านใบยาว ๑-๑.๔ ซม.ช่อดอกแบบช่อกระจะ ออกตามซอกใบและปลายกิ่ง ช่อละ ๓-๕ ดอก ก้านช่อดอกยาว ๒-๓ มม. ก้านดอกยาว ๒-๓ ซม. เกลี้ยง กลีบเลี้ยงโคนเชื่อมติดกันปลายแยกเป็น ๕ แฉก รูปสามเหลี่ยม กว้างประมาณ ๑.๕ มม. ยาวประมาณ ๑ มม. ปลายแฉกคล้ายหนามแหลม กลีบดอกสีขาว โคนเชื่อมติดกันเป็นรูปกรวย ยาว ๑-๑.๘ ซม. ปลายแยกเป็น ๕ แฉก กว้าง ๑-๑.๒ ซม. ยาว ๒-๒.๕ ซม. ภายในหลอดดอกมีแต้มสีเหลืองเป็นทาง เกสรเพศผู้ ๑๐ เกสร ยาวไม่เท่ากัน โคนก้านชูอับเรณู มีขนสั้นสีขาว รังไข่อยู่เหนือวงกลีบ รูปทรงกระบอก มี ๕ ช่อง แต่ละช่องมีออวุลจำนวนมากผลแบบผลแห้งแตก รูปทรงกระบอก กว้าง ๕-๖ มม. ยาว ๓-๔ ซม. มีพู ๕ พู เมื่อแก่แตกเป็น ๕ เสี่ยง เมล็ดเล็ก มีจำนวนมาก แบน มีปีกบางใสล้อมรอบคำขาวมีเขตการกระจายพันธุ์ในประเทศไทยทางภาคเหนือ ภาคตะวันออก และภาคใต้ พบขึ้นกระจัดกระจายตามสันเขาในป่าดิบเขาที่ค่อนข้างโปร่ง บนภูเขาที่สูงจากระดับนํ้าทะเล ๙๕๐-๒,๒๐๐ ม. ออกดอกเดือนตุลาคมถึงพฤษภาคม ในต่างประเทศพบที่พม่า จีนตอนใต้ ภูมิภาคอินโดจีน และมาเลเซีย.
ผู้เขียน ศ. ดร.ธวัชชัย สันติสุข

คำดอย Tricholepis karensium Kurz
วงศ์ Compositae (Asteraceae)
ชื่ออื่น ๆ ตะล่อมดอย (เหนือ)
 ไม้ล้มลุกหลายปี ใบเดี่ยว เรียงเวียน รูปรีถึงรูปใบหอกแกมรูปแถบ ช่อดอกแบบช่อกระจุกแน่น ออกเดี่ยวที่ปลายกิ่ง ดอกสีขาวหรือสีเหลือง ผลแบบผลแห้งเมล็ดล่อน รูปขอบขนานถึงรูปไข่กลับ
 คำดอยเป็นไม้ล้มลุกหลายปี มีเหง้าแข็ง ต้นสูง ๐.๖-๓ ม. แตกกิ่งสูงหรือบางครั้งไม่มีกิ่งข้าง ภายในกลวง ผิวมีขนประปรายและสากคาย หรือเกือบเกลี้ยงใบเดี่ยว เรียงเวียน รูปรีถึงรูปใบหอกแกมรูปแถบ กว้าง ๑-๔.๕ ซม. ยาว ๕-๑๙ ซม. ปลายเรียวแหลมโคนสอบ ขอบจักฟันเลื่อยละเอียด แผ่นใบด้านบนสากคายเล็กน้อย ด้านล่างมีขนสั้นหนานุ่ม สีอ่อน เส้นแขนงใบข้างละ ๗-๑๐ เส้น เห็นชัด เส้นใบย่อยเห็นไม่ชัด ก้านใบยาวประมาณ ๕ มม.หรือเกือบไร้ก้านช่อดอกแบบช่อกระจุกแน่น ออกเดี่ยวที่ปลายกิ่ง กว้าง ๓.๕-๔ ซม. ยาว ๓-๔ ซม. ตั้งตรง ก้านช่อดอก ยาวประมาณ ๓๐ ซม. ฐานดอกนูน มีแต่ดอกย่อยกลาง มีเกล็ดรูปแถบจำนวนมาก ยาว ๗-๙ มม.ใบประดับแคบมีจำนวนมาก เรียงเป็นหลายชั้น ซ้อนเหลื่อมเป็นรูปกลมสีนํ้าตาลอ่อนกว้าง ๓-๔ ซม. ยาว ๓.๕-๔ ซม. ใบประดับกว้าง ๐.๑-๑.๒ มม. ยาว ๐.๕-๔ ซม. มีขนยาวคล้ายผม ปลายแหลมและโค้งอยู่โดยรอบดอก แต่ละช่อมีดอกจำนวนมาก เป็นดอกสมบูรณ์เพศ สีขาวหรือสีเหลือง กลีบเลี้ยงเป็นเส้น ๆ กลีบดอกโคนเชื่อมติดกันเป็นหลอดแคบ ยาวประมาณ ๒.๕ ซม. คอหลอดดอกผายออกเล็กน้อย ปลายแยกเป็น ๕ แฉก แต่ละแฉกรูป แถบ ยาวประมาณ ๑.๒ ซม. มีขนหยาบแข็ง เกสรเพศผู้ ๕ เกสร ก้านชูอับเรณูแยกจากกัน อับเรณูเชื่อมติดกันเป็นหลอดล้อมรอบก้านยอดเกสรเพศเมีย รังไข่อยูใต้วงกลีบ รูปทรงกระบอกเล็กมาก มี ๑ ช่อง ออวุล ๑ เม็ด ยอดเกสรเพศเมียแยกเป็น ๒ แฉกผลแบบผลแห้งเมล็ดล่อน รูปขอบขนานถึงรูปไข่กลับ ยาว ๖-๗ มม. เกลี้ยง กลีบเลี้ยงติดทนแบบแพปพัสเป็นขนฟู ยาว ๑.๙-๒.๒ ซม. สีขาวอมน้ำตาลอ่อนคำดอยมีเขตการกระจายพันธุ์ในประเทศไทยทางภาคเหนือและภาคตะวันออก พบขึ้นตามไหล่เขาที่ชื้นและมีขุยอินทรีย์ตามชายป่าก่อหรือป่าเบญจพรรณที่สูงจากระดับนํ้าทะเล ๔๕๐-๑,๗๐๐ ม. ออกดอกและเป็นผลเดือนสิงหาคมถึงพฤศจิกายน ในต่างประเทศพบที่พม่าและจีนตอนใต้.
ผู้เขียน ผศ. ดร.จิรายุพิน จันทรประสงค์

คำดารา Acacia podalyriifolia A. Cunn. ex G. Don
ชื่อพ้อง Acacia fraseri Hook., A. podalyriifolia A. Cunn ex Loudon, A. podalyriifolia A. Cunn ex G. Don var. typica Dornin, A. podalyriifolia A. Cunn ex G. Don var. viridis Guilf.; Racosperma podalyriifolium (G. Don) Pedley
วงศ์ Leguminosae-Mimosoideae
ชื่ออื่น ๆ คำดารารัศมี (เชียงใหม่)
ชื่อสามัญ Mount morgan wattle, Pearl acacia, Queensland silver wattle
 ไม้พุ่มหรือไม้ต้นขนาดเล็ก กิ่งก้านมีนวลมีขาวมีขนหนานุ่มมีเทาเงิน ส่วนคล้ายใบมาจากก้านใบที่แผ่ออกคล้ายใบเดี่ยว เรียงเวียน รูปรีถึงรูปรีกว้าง รูปขอบขนานแกมรูปรี รูปไข่ หรือรูปไข่กลับ มีขนมีเทาเงินหนาแน่น ช่อดอกแบบช่อแยกแขนง ประกอบด้วยช่อย่อยแบบช่อกระจุกแน่นจำนวนมาก ออกตามซอกใบดอกสีเหลืองสด กลิ่นหอม ผลแบบผลแห้งแตกสองแนว รูปแถบแกมรูปขอบขนาน เมล็ดรูปขอบขนานหรือรูปทรงรี สีดำ
 คำดาราเป็นไม้พุ่มหรือไม้ต้นขนาดเล็ก สูงได้ถึง ๗ ม. เรือนยอดแผ่กางออก โคนต้นมีเส้นผ่านศูนย์กลางประมาณ ๑๕ ซม. เปลือกบาง เรียบหรือแตกเป็นร่องละเอียด สีเทา กิ่งก้านคล้ายรูปทรงกระบอก มีนวลสีขาวมีขนตรงหนานุ่มสีเทาเงินคล้ายกำมะหยี่ พบน้อยมากที่กิ่งก้านเกลี้ยงใบประกอบแบบขนนกสองชั้นเมื่อยังเป็นกล้าต่อมาจะหลุดร่วงไป เมื่อเจริญขึ้นเหลือเพียงก้านใบที่แผ่ออกคล้ายใบเดี่ยว เรียงเวียน รูปรีถึงรูปรีกว้างรูปขอบขนานแกมรูปรี รูปไข่ หรือรูปไข่กลับ กว้าง ๐.๕-๒.๕ ซม. ยาว ๒-๕ ซม. ปลายแหลมหรือมนเป็นติ่งหนาม โคนมนกลม ขอบเรียบ แผ่นใบค่อนข้างบางด้านบนสีเขียวเข้ม ด้านล่างสีเทา มีขนหนานุ่มสีเทาเงินหนาแน่นหรือเป็นนวลสีขาว บางครั้งเกือบเกลี้ยง เส้นกลางใบนูน เห็นชัดเจน เยื้องศูนย์กลางเล็กน้อย เส้นแขนงใบเห็นไม่ชัด มีต่อมซึ่งเห็นไม่ค่อยซัดใกล้เคนใบ ๑ ต่อม ก้านใบยาว ๑-๒ มม. โคนก้านใบป่องช่อดอกแบบช่อแยกแขนง ช่อย่อยแบบช่อกระจุกแน่นจำนวนมาก ออกตามซอกใบ ก้านช่อดอกยาว ๐.๓-๑ ซม. แกนกลางช่อยาว ๓-๑๑ ซม. มีขนหนานุ่มสีเทาเงินคล้ายกำมะหยี่ ช่อย่อยรูปทรงกลม เส้นผ่านศูนย์กลาง ๐.๕-๑ ซม. ประกอบด้วยดอกย่อยจำนวน ๑๕-๓๐ ดอก สีเหลืองสด มีกลิ่นหอม กลีบเลี้ยงโคนเชื่อมติดกันเป็นรูปกรวย สีเหลืองอ่อน หลอดกลีบเลี้ยง ยาว ๐.๕-๐.๘ มม. ส่วนปลายแยกเป็นแฉกขนาดเล็ก ๕ แฉก ยาวประมาณ ๐.๓ มม. ปลายแฉกแหลมทู่ถึงกลมมน มีขนยาวตรงหนาแน่น โดยเฉพาะบริเวณปลายแฉก กลีบดอก ๕ กลีบ รูปใบหอกกลับ กว้าง ๐.๓-๐.๕ มม. ยาว ๑-๑.๓ มม. สีเหลือง ปลายแหลมด้านในค่อนข้างเกลี้ยง ด้านนอกมีขนยาวตรงหนาแน่นโดยเฉพาะบริเวณส่วนครึ่งบนของกลีบและปลายกลีบดอก เส้นกลางกลีบเห็นชัด เกสรเพศผู้จำนวนมากแยกเป็นอิสระ ก้านชูอับเรณูรูปเส้นด้าย ยาว ๓-๓.๕ มม. สีเหลือง อับเรณูสีเหลืองเข้ม มี ๒ ช่อง แตกตามยาวรังไข่อยู่เหนือวงกลีบ รูปขอบขนาน กว้างประมาณ ๐.๒ มม. ยาวประมาณ ๐.๕ มม. มีขนยาวปกคลุมโดยเฉพาะบริเวณปลายรังไข่ มี ๑ ช่อง ออวุลจำนวนมากก้านยอดเกสรเพศเมียติดข้างรังไข่ค่อนไปทางปลายรูปเส้นด้าย ยาว ๓-๔ มม. เกลี้ยง ยอดเกสรเพศเมียปลายแหลมผลแบบผลแห้งแตกสองแนว แบน ตรงหรือบิดรูปแถบแกมรูปขอบขนาน กว้าง ๑-๒.๒ ซม. ยาว ๕-๑๒ ซม. ลักษณะคล้ายแผ่นหนังแต่ค่อนข้างบาง เมื่อยังอ่อนมีขนนุ่มคล้ายกำมะหยี่ปกคลุม เมื่อแก่เกลี้ยง ขอบฝักตรงหรือคอดระหว่างเมล็ด หรือเป็นคลื่น เมล็ดรูปขอบขนานหรือรูปทรงรี ยาว ๖-๘ มม. สีดำ ก้านเมล็ดเรียวเล็กหรือแผ่กว้าง ไม่มีเยื่อหุ้มเมล็ดคำอาราเป็นพรรณไม้ต่างประเทศ โตเร็ว มีถิ่นกำเนิดทางภาคตะวันออกเฉียงเหนือของออสเตรเลียแต่ปัจจุบันมีการเพาะขยายพันธุ์เพื่อการค้า และปลูกกันทั่วไปในออสเตรเลีย รวมทั้งยังมีการนำเข้าไปปลูกเป็นไม้ประดับกันอย่างแพร่หลายในต่างประเทศด้วย เช่น ในแอฟริกา เอเชีย และอเมริกาใต้ ในประเทศไทยมีการนำเข้ามาปลูกเป็นไม้ประดับทางภาคเหนือพบแพร่กระจายตามที่โล่งแจ้งในป่าสนเขาที่สูงจากระดับนํ้าทะเล ๑,๐๐๐-๑,๑๐๐ ม. ออกดอกตลอคปีชื่อไทยตั้งเพื่อเทิดพระเกียรติแด่ "เจ้าดารารัศมี" พระราชชายาในพระบาทสมเด็จพระจุลจอมเกล้าเจ้าอยู่หัว (รัชกาลที่ ๕).
ผู้เขียน นางปริญญนุช กลิ่นรัตน์

คำดีควาย Diospyros undulata Wall, ex G. Don var. cratericalyx (Craib) Bakh.
ชื่อพ้อง Diospyros cratericalyx Craib
วงศ์ Ebenaceae
ชื่ออื่น ๆ ชะเพลิง, สลาง (ตะวันออกเฉียงใต้); หม้าย (ใต้)
 ไม้ต้น เปลือกสีดำ ใบเดี่ยว เรียงเวียน รูปขอบขนานแกมรูปใบหอก ดอกแยกเพศต่างต้น ช่อดอกเพศผู้แบบช่อกระจุก ดอกเพศเมียเป็นดอกเดี่ยวออกตามซอกใบ ดอกสีขาวหรือสีเหลืองอ่อน ผลแบบผลมีเนื้อหนึ่งถึงหลายเมล็ด รูปทรงกลม กลีบเลี้ยงติตทนขยายใหญ่เป็นกลีบจุกผล เมล็ดแข็ง รูปคล้ายเสี้ยววงกลม สีน้ำตาลเข้ม
 คำอีควายเป็นไม้ต้น สูงได้ถึง ๒๐ ม. เปลือกสีดำ ค่อนข้างเรียบ กระพี้สีขาวหรือสีขาวอมเหลือง สัมผัสอากาศจะออกสีคล้ำใบเดี่ยว เรียงเวียน รูปขอบขนานแกมรูปใบหอก กว้าง ๓-๗.๕ ซม. ยาว ๑๒-๑๘ ซม. ปลายแหลมหรือเรียวแหลม หรือหยักคอดเป็นติ่งแหลม โคนแหลมหรือมนขอบเรียบ แผ่นใบเกลี้ยง หนา หรือค่อนข้างหนา เส้นแขนงใบข้างละ ๑๐-๑๕ เส้น เส้นโค้งอ่อน ปลายเส้นต่อกับเส้นถัดขึ้นไปก่อนถึงขอบใบ ทั้งเส้นกลางใบและเส้นแขนงใบเป็นร่องทางด้านบน เห็นชัดทางด้านล่าง เส้นใบย่อยแบบร่างแห พอสังเกตเห็นได้ทางด้านล่างก้านใบยาวประมาณ ๑ ซม.ดอกแยกเพศต่างต้น สีขาวหรือสีเหลืองอ่อนออกตามซอกใบ ช่อดอกเพศผู้แบบช่อกระจุก ทั้งกลีบเลี้ยงและกลีบดอกมีอย่างละ ๔(-๕) กลีบ กลีบเลี้ยงยาว ๓-๕ มม. โคนเชื่อมติดเป็นรูปถ้วย ด้านนอกมีขนสากหนาแน่น และมีขนลู่ราบทางด้านใน กลีบดอกยาว ๐.๘-๑.๓ ซม. โคนเชื่อมติดกันเป็นหลอดรูปทรงกระบอกปลายแยกเป็นแฉกยาวใกล้เคียงกับส่วนที่ติดกันด้านนอกมีขน ด้านในเกลี้ยง เกสรเพศผู้มี ๑๒-๑๘ เกสร มีขนยาวแซมแน่นบริเวณโคนก้านชูอับเรณู รังไข่ไม่สมบูรณ์มีขนประปราย ดอกเพศเมียเป็นดอกเดี่ยวมีลักษณะคล้ายดอกเพศผู้ แต่มีขนาดใหญ่กว่าเล็กน้อย เกสรเพศผู้เป็นหมัน มี ๔-๘ เกสร รังไข่อยู่เหนือวงกลีบ รูปไข่ ยาวไม่เกิน ๓ มม. มีขนหยาบหนาแน่น มี ๘ ช่อง แต่ละช่องมีออวุล ๑ เม็ด ก้านยอดเกสรเพศเมียยาวไม่เกิน ๒ มม. เกลี้ยงผลแบบผลมีเนื้อหนึ่งถึงหลายเมล็ด รูปทรงกลม เส้นผ่านศูนย์กลาง ๑.๕-๒ ซม. ผลอ่อนมีขนหยาบ ก้านผลเห็นไม่ชัด กลีบเลี้ยงติดทนขยายใหญ่เป็นกลีบจุกผลโอบโคนผลขึ้นมาประมาณ ๑ ใน ๓ ของผล ปลายกลีบแต่ละกลีบแผ่กางหรือโค้งกลับเล็กน้อย มีขนทั้ง ๒ ด้าน เมล็ดแข็ง รูปคล้ายเสี้ยววงกลม กว้างประมาณ ๕ มม. ยาวประมาณ ๑ ซม. และหนาประมาณ ๓ มม. สีนํ้าตาลเข้มคำดีควายมีเขตการกระจายพันธุ์ในประเทศไทยเกือบทุกภาค ยกเว้นภาคตะวันออกเฉียงเหนือ พบตามป่าดิบ ที่สูงจากระดับน้ำทะเล ๓๐-๖๐๐ ม. ออกดอกเดือนเมษายนถึงมิถุนายน เป็นผลเดือนพฤษภาคมถึงธันวาคม ในต่างประเทศพบที่พม่าและมาเลเซีย.
ผู้เขียน ดร.จำลอง เพ็งคล้าย

คำแดง Rhododendron arboreum Sm. subsp. delavayi (Franch.) D. F. Chamb.
ชื่อพ้อง Rhododendron delavayi Franch.
วงศ์ Ericaceae
ชื่ออื่น ๆ กุหลาบแดง, กุหลาบพันปี (เชียงใหม่)
ชื่อสามัญ Delavay’s rhododendron
 ไม้ต้น ใบเดี่ยว เรียงเวียนเป็นกลุ่ม รูปใบหอกกว้างหรือรูปขอบขนานแกมรูปใบหอก ด้านล่างมีเกล็ดสีเทาอมน้ำตาลและมีขนหนาแน่น ช่อดอกแบบ ช่อกระจะ ออกตามปลายกิ่ง ดอกบานรูปกรวย สีแดงเลือดนก ผลแบบผลแห้งแตก รูปทรงกระบอกเมล็ดเล็ก มีปีกบางใสล้อมรอบ
 คำแดงเป็นไม้ต้นขนาดเล็กถึงขนาดกลาง สูง ๔-๑๒ ม. ลำต้นและกิ่งคดงอใบเดี่ยว เรียงเวียนเป็นกลุ่มที่ปลายกิ่ง ๕-๘ ใบ รูปใบหอกกว้างหรือรูปขอบขนานแกมรูปใบหอก กว้าง ๒-๓ ซม. ยาว ๗-๑๔ ซม. ปลายแหลม โคนสอบหรือมนขอบเรียบ ม้วนลง แผ่นใบหนามาก ด้านบนเกลี้ยง สีเขียวสดด้านล่างมีเกล็ดสีเทาอมนํ้าตาล และมีขนหนาแน่นเส้นแขนงใบข้างละ ๑๒-๑๔ เส้นก้านใบยาวประมาณ ๑ ซม.ช่อดอกแบบช่อกระจะ ออกตามปลายกิ่ง ๔-๑๒ ดอก ดอกบานเต็มที่กว้าง ๓.๕-๔.๕ ซม. ก้านช่อดอกอวบหนา ยาวประมาณ ๕ มม. มีขนค่อนข้างหนาแน่นก้านดอกยาวประมาณ ๑ ซม. มีขนหรือเกล็ดสีน้ำตาลประปราย กลีบเลี้ยงโคนเชื่อมติดกันคล้ายรูปถ้วย ปลายแยกเป็น ๕ แฉก รูปสามเหลี่ยม ยาวประมาณ ๕ มม. เกลี้ยงหรือเกือบเกลี้ยง กลีบดอกสีแดงเลือดนก โคนเชื่อมติดกันเป็นหลอดรูปกรวย ยาว ๑.๕-๒ ซม. ปลายแยกเป็น ๕-๖ แฉก รูปกลม กว้าง ๑-๑.๕ ซม. ยาว ๑.๓-๑.๕ ซม. เกสรเพศผู้ ๑๐ เกสร ยาวไม่เท่ากัน ก้านชูอับเรณูสีขาว โคนก้านสีม่วงอมแดง รังไข่อยู่เหนือวงกลีบรูปทรงกระบอก มีขนสีขาวหนาแน่นมี ๗-๘ ช่อง แต่ละช่องมีออวุลจำนวนมาก ก้านยอดเกสรเพศเมียเรียวยาวประมาณ ๓.๓ ซม. เกลี้ยง ยอดเกสรเพศเมียเล็กเป็นตุ่ม แป้นผลแบบผลแห้งแตก รูปทรงกระบอก กว้าง ๖-๗ มม. ยาว ๑.๓-๑.๖ ซม. เมื่อแก่แตกเป็น ๗-๘ เสี่ยง เมล็ดเล็กมีจำนวนมาก แบน มีปีกบางใสล้อมรอบคำแดงมีเขตการกระจายพันธุ์ในประเทศไทยทางภาคเหนือ ขึ้นบนที่โล่งในป่าดิบเขา ตามริมแอ่งนํ้าซับที่มีข้าวตอกฤาษีขึ้นทับถมกัน และตามทุ่งหญ้าบนสันเขาที่ชุ่มชื้น บนภูเขาที่สูงจากระตับนํ้าทะเล ๒,๐๐๐-๒,๕๐๐ ม. ออกดอกเดือนกุมภาพันธ์ถึงพฤษภาคม ในต่างประเทศพบที่อินเดีย เนปาล ศรีลังกา พม่า และ จีนตอนใต้.
ผู้เขียน ศ. ดร.ธวัชชัย สันติสุข

คำเตี้ย Polygala chinensis L.
ชื่อพ้อง Polygala arvensis Willd., P. densiflora Blume, P. glomerata Lour., P. subopposita S. K. Chen
วงศ์ Polygalaceae
ชื่ออื่น ๆ ปีกไก่ดำ (ทั่วไป); มักกำ (เชียงใหม่); ม้าอีกํ่า, ม้าอีกํ่าแดง (อุบลราชธานี)
 ไม้ล้มลุก รากมีกลิ่นหอม ลำต้นตั้งตรงหรือ ทอดเลื้อย ใบเดี่ยว เรียงเวียน รูปขอบขนานแกมรูปไข่กลับถึงรูปใบหอกแกมรูปไข่กลับ ช่อดอกแบบช่อกระจะออกตามซอกใบ ดอกสีขาวถึงสีเหลือง คล้ายดอกถั่วผลแบบผลแห้งแตก รูปหัวใจกลับ ค่อนข้างแบนขอบเป็นปีกแคบ มีขนครุยหรือขนยาวปกคลุม เมล็ดทรงรูปไข่ถึงรูปไข่กลับ ค่อนข้างกลม สีดำ
 คำเตี้ยเป็นไม้ล้มลุก รากมีกลิ่นหอม ลำต้นตั้งตรงหรือทอดเลื้อย ชูปลายยอดขึ้น สูง ๑๙-๓๕ ซม. เส้นผ่านศูนย์กลางลำต้นประมาณ ๒.๕ ซม. บางครั้งเป็นพุ่มสูงได้ถึง ๑ ม. กิ่งอ่อนมีขนสั้นใบเดี่ยว เรียงเวียน รูปขอบขนานแกมรูปไข่กลับถึงรูปใบหอกแกมรูปไข่กลับ กว้าง ๐.๒-๒.๖ ซม. ยาว ๐.๕-๗ ซม. ปลายเป็นติ่งแหลมหรือแหลม โคนแหลมหรือมน ขอบเรียบและมีขนครุย ผิวใบทั้ง ๒ ด้าน มีขนละเอียด เส้นแขนงใบเห็นไม่ชัด ก้านใบยาว ๐.๕-๒ มม.ช่อดอกแบบช่อกระจะ ออกตามซอกใบ แต่ละช่อมีดอก ๕-๑๖ ดอก ใบประดับขนาดเล็ก ร่วงง่ายแต่ละดอกมีใบประดับย่อย ๒-๓ ใบ รูปไข่ กว้างประมาณ ๐.๒ มม. ยาวประมาณ ๐.๖ มม. ติดทน ก้านดอกยาวได้ถึง ๒ มม. ดอกสีขาวถึงสีเหลือง สมมาตรด้านข้างคล้ายดอกถั่ว กลีบเลี้ยง ๕ กลีบ ขนาดไม่เท่ากันกลีบนอก ๓ กลีบ รูปไข่ ขอบมีขนครุย กลีบใหญ่ ๑ กลีบ กว้างประมาณ ๑ มม. ยาวประมาณ ๒ มม. อีก ๒ กลีบ ขนาดเล็กกว่าเล็กน้อย กลีบเลี้ยงชั้นใน ๒ กลีบ ลักษณะคล้ายปีก รูปไข่ กว้างประมาณ ๒.๕ มม. ยาวประมาณ ๕ มม. ปลายเรียวแหลม โคนกลีบสอบแหลมกลีบดอก ๓ กลีบ กลีบด้านบน ๒ กลีบ รูปไข่กลับ กว้าง ๑.๕-๑.๘ มม. ยาว ๓-๕ มม. ปลายกลีบดัด เรียบโคนกลีบมีขน กลีบด้านล่าง ๑ กลีบ ลักษณะคล้ายเรือ ยาว ๔.๕-๕.๕ มม. มีรยางค์คล้ายแปรงที่ปลาย โคนคอดเป็นก้าน กลีบทั้ง ๓ กลีบโคนเชื่อมติดกันเด็กน้อยเกสรเพศผู้ ๘ เกสร ก้านชูอับเรณูโคนเชื่อมกันเป็นหลอด ยาวประมาณ ๑.๓ มม. ส่วนปลายแยก ยาวประมาณ ๐.๕ มม. อับเรณูรูปไข่ รังไข่อยู่เหนือวงกลีบรูปหัวใจกลับ แบนด้านข้าง ขอบมีขนครุย มี ๒ ช่อง แต่ละช่องมีออวุล ๑ เม็ด ก้านยอดเกสรเพศเมียยาว ๒.๓-๕.๕ มม. โค้งงอตรงส่วนปลาย ยอดเกสรเพศเมียคล้ายตะขอผลแบบผลแห้งแตก รูปหัวใจกลับ ค่อนข้างแบนกว้าง และยาว ๓-๔ มม. ขอบเป็นปีกแคบ มีขนครุยหรือขนยาวปกคลุม เมล็ดทรงรูปไข่ถึงรูปไข่กลับ ค่อนข้างกลมสีดำ กว้าง ๑.๔-๒.๑ มม. ยาว ๒.๑-๓.๓ มม. มีขนสีเงินเยื่อหุ้มเมล็ดสีขาวคำเตี้ยมีเขตการกระจายพันธุ์ในประเทศไทยทั่วทุกภาค พบตามป่าละเมาะที่ค่อนข้างร้อนและแห้งแล้งตามทุ่งหญ้ากลางแจ้ง ที่สูงตั้งแต่ใกล้ระดับนํ้าทะเลถึงประมาณ ๒,๐๐๐ ม. ออกดอกและเป็นผลเดือนเมษายนถึงพฤศจิกายน ในต่างประเทศพบทั่วไปในเขตร้อนชื้นของทวีปเอเชียและออสเตรเลียประโยชน์ ใช้เป็นสมุนไพร ในภาคตะวันออกเฉียงเหนือใช้ทั้งต้นต้มนํ้าดื่มขับปัสสาวะ บำรุงโลหิต บำรุงกำลังทางเพศ ในอินโดนีเซียดื่มแก้โรดหลอดเลือดอักเสบเรื้อรัง ใบชงนํ้าดื่มแก้ไอและหอบหืด.
ผู้เขียน รศ. ดร.ยิ่งยง ไพสุขศานติวัฒนา

คำน้ำ Lysimachia debilis Wall.
ชื่อพ้อง Lysimachia siamensis Bonati
วงศ์ Primulaceae
ชื่ออื่น ๆ ส้มพอน้อย (เลย)
 ไม้ล้มลุกหลายปี ลำต้นตั้งตรง ใบเดี่ยว เรียงตรงข้าม รูปไข่ ดอกเดี่ยว ออกตามซอกใบ ดอกสีเหลืองผลแบบผลแห้งแตก รูปค่อนข้างกลม สีนํ้าตาล เมล็ดเล็กมีจำนวนมาก
 คำนํ้าเป็นไม้ล้มลุกหลายปี สูง ๑๕-๓๐ ซม. ลำต้นตั้งตรง มักแตกกิ่งจากโคนต้น มีขน
 ใบเดี่ยว เรียงตรงข้าม รูปไข่ กว้าง ๑-๑.๖ ซม. ยาว ๑.๕-๒.๘ ซม. ปลายแหลม โคนรูปลิ่มหรือมน ขอบเรียบ แผ่นใบทั้ง ๒ ด้านมีขนแข็งเอนและมีต่อมขนาด เล็กสีแดงอยู่ทั่วไป ก้านใบยาว ๔-๘ ซม. มีปีกแคบดอกเดี่ยว ออกตามซอกใบ ก้านดอกยาว ๒-๔ มม. มีขนสั้นนุ่มหนาแน่น ดอกสีเหลือง กลีบเลี้ยงโคนเชื่อมติดกันเล็กน้อย แล้วแยกเป็น ๕ แฉก รูปใบหอก ยาวประมาณ ๗ มม. ปลายเรียวแหลมเป็นรูปลิ่มแคบเมื่อเป็นผลกลีบเลี้ยงติดทนและขยายขนาด ยาวประมาณ ๑ ซม. มีขนสั้นนุ่มหนาแน่นและมีต่อมสีแดง กลีบดอกโคนเชื่อมติดกันเป็นหลอด ยาวประมาณ ๒ มม. ปลายแยกเป็น ๕ แฉก รูปขอบขนานแกมรูปไข่ ปลายแหลม กว้าง ๒.๕-๓ มม. ยาวประมาณ ๖ มม. มีต่อมเป็นจุดสีแดงอยู่ทั่วไป เกสรเพศผู้ ๕ เกสร ติดที่หลอดดอกและอยู่ตรงกับแฉกกลีบดอก ก้านชูอับเรณูโคนเชื่อมกันประมาณ ๑ มม. ส่วนที่แยก ยาว ๒.๕-๓.๕ มม. อับเรณูคล้ายรูปไข่ ยาวประมาณ ๑ มม. แตกเป็นช่อง ทางด้านข้าง รังไข่อยู่เหนือวงกลีบ มีขนสั้นนุ่ม มี ๑ ช่อง ออวุลจำนวนมาก ก้านยอดเกสรเพศเมียยาวประมาณ ๔ มม. ยอดเกสรเพศเมียเป็นตุ่มผลแบบผลแห้งแตก รูปค่อนข้างกลม เส้นผ่านศูนย์กลางประมาณ ๔ มม. สีนํ้าตาล เมล็ดเล็ก มีจำนวนมากคำน้ำมีเขตการกระจายพันธุ์ในประเทศไทยทางภาคเหนือและภาคตะวันออกเฉียงเหนือ พบตามไหล่เขาใกล้แหล่งน้ำ ที่สูงจากระดับนํ้าทะเล ๖๐๐-๑,๓๐๐ ม. ออกดอกและเป็นผลเดือนเมษายนถึงมิถุนายนในต่างประเทศพบที่อินเดีย เนปาล ภูฏาน ปากีสถาน จีน และพม่า.
ผู้เขียน รศ.บุศบรรณ ณ สงขลา

คำบูชา Crotalaria juncea L.
ชื่อพ้อง Crotalaria benghalensis Lam., C. tenuifolia Roxb.
วงศ์ Leguminosae-Papilionoideae
ชื่ออื่น ๆ เทือง, ปอเทือง (นครพนม); บัวสา (แพร่); มะคำไก่ดง (พิษณุโลก); ส้มปูขม (เงี้ยว-แม่ฮ่องสอน); หอมค่อย (แม่ฮ่องสอน); หิ่งห้อ (นครราชลีมา); หิ่งหายโคก (สระบุรี)
ชื่อสามัญ Indian hemp, Madras hemp, Sann hemp, Sunn hemp
 ไม้ล้มลุก กิ่งอ่อนรูปทรงกระบอกเป็นร่องเล็ก ๆ ตามยาว มีขนสั้นนุ่ม ใบเดี่ยว เรียงสลับ รูปขอบขนานแกมรูปใบหอกถึงรูปแถบ ช่อดอกแบบช่อกระจะ ออกตามปลายกิ่งและตรงข้ามใบ ดอกรูปดอกถั่วสีเหลือง ผลแบบผลแห้งแตกลองแนว เป็นฝักรูปขอบขนานหรือคล้ายทรงกระบอก พอง เมล็ดรูปไตแกมรูปหัวใจ สีนํ้าตาลคลํ้า
 คำบูชาเป็นไม้ล้มลุก สูงได้ถึง ๓ ม. กิ่งอ่อนรูป ทรงกระบอกเป็นร่องเล็ก ๆ ตามยาว มีขนสั้นนุ่มใบเดี่ยว เรียงสลับ รูปขอบขนานแกมรูปใบหอกถึงรูปแถบ กว้าง ๐.๕-๒ ซม. ยาว ๓-๘ ซม. ปลายแหลมถึงมนกลม โคนมน ขอบเรียบ มีขนทั้ง ๒ ด้าน ก้านใบสั้น หูใบเล็กมากช่อดอกแบบช่อกระจะ ออกตามปลายกิ่งและตรงข้ามใบ ยาว ๑๐-๒๕ ซม. ใบประดับรูปสามเหลี่ยมปลายเรียวแหลม ยาว ๒-๔ มม. ใบประดับย่อยรูปแถบปลายเรียวแหลม ยาวประมาณ ๓ มม. ดอกรูปดอกถั่วสีเหลือง ก้านดอกยาว ๕-๘ มม. กลีบเลี้ยงโคนเชื่อมติดกันเป็นรูประฆัง ปลายแยกเป็นแฉกลึก ๕ แฉก มีขนสั้นนุ่มหนาแน่นแซมด้วยขนแข็ง แฉกกลีบเลี้ยงคู่บนรูปขอบขนานปลายแหลม แฉกกลีบเลี้ยงชีกล่าง ๓ แฉก แฉกล่างรูปแถบปลายเรียวแหลม กลีบดอก ๕ กลีบ กลีบกลางรูปรีแกมรูปไข่ กว้างประมาณ ๑.๔ ซม. ยาวประมาณ ๒ ซม. ปลายตัด ด้านนอกมีขน ก้านกลีบยาวประมาณ ๒ มม. กลีบคู่ช้างรูปขอบขนาน กว้างประมาณ ๕ มม. ยาวประมาณ ๑.๔ ซม. ด้านนอกมีขนกลีบดอกคู่ล่างขอบล่างเชื่อมติดกันเป็นรูปกระทง ปลายบิดเป็นจะงอย กว้างประมาณ ๘ มม. ยาวประมาณ ๑.๖ ซม. เกสรเพศผู้ ๑๐ เกสร เป็นเกสรสั้น ๕ เกสร เกสรยาว ๕ เกสร ก้านชูอับเรณูเชื่อมติดกันเป็นหลอด ปลายแยกเป็นอิสระ ก้านชูอับเรณูสั้นมีอับเรณูขนาดใหญ่ ส่วนก้านชูอับเรณูยาวมีอับเรณูขนาดเล็ก รังไข่อยู่เหนือวงกลีบ รูปขอบขนาน กว้างประมาณ ๓ มม. ยาวประมาณ ๖ มม. มีขน มี ๑ ช่อง ออวุลประมาณ ๑๖ เม็ด ก้านยอดเกสรเพศเมียโค้ง ยอดเกสรเพศเมียเป็นตุ่มผลแบบผลแห้งแตกสองแนว เป็นฝักรูปขอบขนานหรือคล้ายทรงกระบอก พอง กว้าง ๑-๒ ซม. ยาว ๓-๖ ซม. ปลายเป็นจะงอยแหลม มีขนนุ่มแซมด้วยขนแข็ง เมล็ด ๖-๑๐ เมล็ด รู'ป!ตแกมรูปหัวใจ กว้างประมาณ ๔ มม. ยาวประมาณ ๔ มม. สีนํ้าตาลคล้ำคำบูชาเป็นพรรณไม้ต่างประเทศ อาจมีถิ่นกำเนิดในประเทศอินเดีย และนำไปปลูกในประเทศต่าง ๆ เพื่อใช้เป็นพืชคลุมดิน ทำปุ๋ยพืชสด และใช้เส้นใยจากเปลือกต้น ต่อมาแพร่กระจายพันธุ์ไปทั่วทุกภูมิภาคของเขตร้อนทั่วโลก ในประเทศไทยนำมาปลูกที่มหาวิทยาลัยแม้โจ้ จังหวัดเชียงใหม่ ก่อน พ.ศ. ๒๔๘๕ และนิยมเรียกกันทั่วไปว่า "ปอเทือง"นอกจากประโยชน์ข้างต้นดังกล่าวแล้ว พืชชนิดนี้ยังนำมาใช้ทำเยื่อกระดาษและมีสรรพคุณทางยาหลายอย่าง เช่น รากเป็นยาฝาดสมาน แก้ท้องอืดเฟ้อ ใบเป็นยาระบาย ทาแก้กลากเกลื้อน และเป็นยาทำให้ประจำ เดือนมาปรกติ เมล็ดเป็นยาทาศีรษะทำให้ผมขึ้น.
ผู้เขียน ดร.ชวลิต นิยมธรรม

คำป่า Reinwardtia indica Dumort.
ชื่อพ้อง Reinwardtia ttigyna (Roxb.) Planch.
วงศ์ Linaceae
 ไม้พุ่ม ใบเดี่ยว เรียงเวียน รูปรี รูปไข่ หรือรูปไข่กลับ ช่อดอกแบบช่อกระจุกหรือเป็นดอกเดี่ยว ออกที่ซอกใบหรือปลายกิ่ง ดอกสีเหลือง ผลแบบผลแห้งแตก รูปทรงกลม เมล็ดรูปไต
 คำป่าเป็นไม้พุ่ม สูง ๖๐-๙๐ ซม. ลำต้นตั้งตรงใบเดี่ยว เรียงเวียน รูปรี รูปไข่ หรือรูปไข่กลับกว้าง ๐.๕-๓.๕ ซม. ยาว ๑-๘ ซม. ปลายแหลมหรือมนและเป็นติ่งหนาม โคนแหลม ขอบเรียบหรือจักฟันเลื่อยแกมหยักซี่ฟันตื้น ๆ แผ่นใบเกลี้ยง ก้านใบยาว ๐.๔-๑ ซม. หูใบรูปลิ่ม ขนาดเล็ก ร่วงง่ายช่อดอกแบบช่อกระจุกหรือเป็นดอกเดี่ยว ออกที่ซอกใบหรือปลายกิ่ง ก้านดอกยาว ๑.๒-๓.๕ ซม. กลีบเลี้ยงโคนเชื่อมติดกันสั้น ๆ ปลายแยกเป็น ๕ แฉก ขนาดไม่เท่ากัน รูปขอบขนานแกมรูปไข่ ปลายแหลม ยาว ๑-๑.๘ ซม. แฉกนอก ๒ แฉก ใหญ่กว่าแฉกในที่มี ๓ แฉก กลีบดอกสีเหลีอง มี ๕ กลีบ รูปไข่กลับ กว้าง ๒-๒.๕ ซม. ยาว ๒.๕-๓.๕ ซม. ปลายตัดตรงค่อนข้างมน มีก้านกลีบยาว กลีบบิดเวียน เกสรเพศผู้ที่สมบูรณ์ ๕ เกสร เรียงสลับกับกลีบดอก และเกสรเพศผู้ที่เป็นหมันอีก ๕ เกสร อยู่ตรงกับกลีบดอก ก้านชูอับเรณูที่สมบูรณ์ยาวไม่เท่ากัน ยาว ๖-๙ มม. ก้านชูอับเรณูที่เป็นหมันสั้นกว่ามาก มีต่อมนํ้าห้อยอยู่ทางด้านนอกของเกสรเพศผู้ ๒-๓ ต่อม รังไข่อยู่เหนือวงกลีบ มี ๓-๔ ช่อง แต่ละช่องมีผนังกั้นเป็น ๖-๘ ช่อง มีออวุลช่องละ ๑ เม็ด ก้านยอดเกสรเพศเมีย ๓ ก้าน ยาว ๑-๑.๖ ซม. โคนเชื่อมกันยอดเกสรเพศเมียเป็นตุ่มผลแบบผลแห้งแตก รูปทรงกลม เส้นผ่านศูนย์กลางประมาณ ๖ มม. มี ๖-๘ พู แต่ละพูมี ๑ เมล็ด รูปไตคำป่ามีเขตการกระจายพันธุ์ในประเทศไทยทางภาคเหนือ พบในป่าดิบ ป่าสน และที่รกร้างว่างเปล่าที่สูงจากระดับนํ้าทะเล ๖๐๐-๑,๕๐๐ ม. ออกดอกและเป็นผลเดือนพฤศจิกายนถึงมีนาคม ในต่างประเทศพบที่อินเดียตอนเหนือ เนปาล ภูฏาน พม่า จีนตอนใต้ ลาว และเวียดนาม.
ผู้เขียน รศ.บุศบรรณ ณ สงขลา

คำฝอย Carthamus tinctorius L.
วงศ์ Compositae (Asteraceae)
ชื่ออื่น ๆ คำ (ทั่วไป); คำยอง, ดอกคำ (เหนือ)
ชื่อสามัญ African saffron, American saffron, Dyer’s saffron, False saffron, Safflower, Saffron thistle
 ไม้ล้มลุกปีเดียว ใบเดี่ยว เรียงเวียน รูปขอบขนาน รูปใบหอกแกมรูปขอบขนาน รูปขอบขนานแกมรูปไข่กลับ หรือรูปรี ช่อดอกแบบช่อกระจุกแน่นคล้ายช่อเชิงหลั่น ออกเดี่ยวหรือออก ๑-๕ ช่อที่ปลายกิ่ง ดอกสีเหลืองแล้วเปลี่ยนเป็นสีแดงถึงสีแดงอมส้ม ผลแบบผลแห้งเมล็ดล่อน รูปไข่กลับ สีขาวนวล
 คำฝอยเป็นไม้ล้มลุกปีเดียว สูง ๐.๔-๑.๓ ม. ลำต้นเป็นเหลี่ยม ตั้งตรง มักแตกกิ่งที่ยอดใบเดี่ยว เรียงเวียน รูปขอบขนาน รูปใบหอกแกมรูปขอบขนาน รูปขอบขนานแกมรูปไข่กลับ หรือรูปรี กว้าง ๑-๕ ซม. ยาว ๓-๑๕ ซม. ปลายแหลมหรือมนโคนรูปลิ่ม ขอบหยักซี่ฟันเป็นหนามแหลมหรือเรียบเส้นแขนงใบข้างละ ๕-๗ เส้นเห็นชัดทั้ง ๒ ด้าน ไม่มีก้านใบ หรือมีแต่สั้นมากและแผ่กว้างช่อดอกแบบช่อกระจุกแน่น คล้ายช่อเชิงหลั่นออกเดี่ยวหรือออก ๑-๕ ช่อที่ปลายกิ่ง เมื่อบานมีเส้นผ่านศูนย์กลาง ๒.๕-๔ ซม. วงใบประดับเรียงซ้อนกันหลายชั้น ชั้นนอกขนาดใหญ่กว่าและยาวกว่าชั้นในตามลำดับ โคนมีต่อมหนาแน่น ด้านในสีนวลเป็นมันใบประดับชั้นนอกมักแผ่กางออกลักษณะคล้ายใบ สีเขียวรูปขอบขนานกว้างหรือรูปไข่กว้าง ยาว ๒-๔ ซม. ขอบหยักซี่ฟันเป็นหนามแหลมหรือเรียบ ใบประดับชั้นในมักแนบกับฐานดอก รูปขอบขนานแกมรูปไข่ ยาว ๐.๗-๑.๑ ซม. ขอบเรียบ ปลายแหลม สีอ่อนทั้ง ๒ ด้านแต่ละช่อมีดอก ๑๕-๖๐ ดอก ดอกย่อยกลางเป็นดอกสมบูรณ์เพศ ดอกแรกบานสีเหลืองแล้วเปลี่ยนเป็นสีส้มและสีแดงอมส้มในที่สุด ดอกยาวยื่นพ้นวงใบประดับออกมามาก กลีบเลี้ยงเป็นแพปพัสสีขาวเป็นมัน ยาว ๐.๔-๑ ซม. มีจำนวนมาก กลีบดอกโคนเชื่อมติดกันเป็นหลอดแคบ ยาว ๑.๕-๒ ซม. ปลายแยกเป็น ๕ แฉก รูปแถบ ยาว ๕-๗ มม. เกสรเพศผู้ ๕ เกสร อับเรณูเชื่อมติดกันทางด้านข้าง และหุ้มก้านยอดเกสรเพศเมียทั้งอับเรณูและก้านยอดเกสรเพศเมียยาวพ้นหลอดดอกรังไข่อยู่ใต้วงกลีบ มี ๑ ช่อง ออวุล ๑ เม็ด ยอดเกสรเพศเมียปลายแยกเป็นแฉกสั้น ๒ แฉกผลแบบผลแห้งเมล็ดล่อน รูปไข่กลับ เบี้ยว ยาว ๖-๘ มม. สีขาวนวล มี ๔ สัน ปลายตัด มีกลีบเลี้ยงเป็นแพปพัส ติดทน ยาวประมาณ ๕ มม.คำฝอยเป็นพรรณไม้ต่างประเทศ มีถิ่นกำเนิดในอินเดียและแถบเมดิเตอร์เรเนียน นำเข้ามาปลูกทั่วไปในทวีปยุโรป ทวีปอเมริกา และทวีปเอเชีย ในประเทศไทยปลูกมากทางภาคเหนือประโยชน์ ดอกและเมล็ดใช้เป็นสมุนไพร ดอกมีสารสีแดงชื่อ carthamin และสารสีเหลืองชื่อ safflower yellow นำมาใช้แต่งสีอาหาร.
ผู้เขียน รศ.กัลยา ภราไดย

คำมอกหลวง Gardenia sootepensis Hutch.
วงศ์ Rubiaceae
ชื่ออื่น ๆ ไข่เน่า (ตะวันออกเฉียงเหนือ); คำมอก, คำมอกช้าง, แสลงหอมไก๋, หอมไก๋ (เหนือ); ผ่าด้าม, ยางมอกใหญ่ (ตะวันออก)
 ไม้ต้น ผลัดใบ กิ่งอ่อนเป็นสันสี่เหลี่ยม มีขนนุ่มมีรอยแผลใบ ยอดอ่อนมีชันใสเหนียวเคลือบและมีกลิ่นหอมอ่อน ใบเดี่ยว เรียงตรงข้ามสลับตั้งฉากรูปรี รูปไข่ หรือรูปไข่กลับ หูใบเป็นปลอกสั้นหุ้มรอบกิ่ง ดอกเดี่ยว สีเหลือง กลิ่นหอม ออกตามซอกใบใกล้ปลายกิ่ง ผลคล้ายผลผนังชั้นในแข็ง รูปทรงกลมถึงทรงรี ปลายผลมีกลีบเลี้ยงติตทน เมล็ดรูปทรงรี ค่อนข้างแบน ผิวเป็นหลุมเล็ก ๆ
 คำมอกหลวงเป็นไม้ต้น ผลัดใบ สูงไม่เกิน ๘ ม. กิ่งอ่อนเป็นสันสี่เหลี่ยม มีขนนุ่ม มีรอยแผลใบและรอยหูใบ มีรอยควั่นเป็นข้อ มีขนประปราย ยอดอ่อนมีชันใสเหนียวเคลือบและมีกลิ่นหอมอ่อนใบเดี่ยว เรียงตรงข้ามสลับตั้งฉาก รูปรี รูปไข่หรือรูปไข่กลับ กว้าง ๕-๑๕ ซม. ยาว ๑๓-๒๕ ซม. ปลายผายกว้างแล้วหยักคอดเป็นติ่งแหลมสั้น ๆ โคนรูปลิ่มหรือมน ขอบเรียบหรือเป็นคลื่นเล็กน้อย แผ่นใบค่อนข้างหนา ด้านบนมีขนสากประปราย สีเขียวเข้ม ด้านล่างมีขนนุ่มหนาแน่น สีเขียวอ่อน เส้นแขนงใบข้างละ ๑๖-๒๕ เส้น โค้ง ปลายเส้นจรดกับเส้นถัดไปก่อนถึงขอบใบ เห็นชัดทางด้านล่าง และมักเป็นร่องทางด้านบนเส้นใบย่อยแบบขั้นบันไดและแบบร่างแห พอสังเกตเห็นได้ทางด้านล่าง หูใบเป็นปลอกสั้นหุ้มรอบกิ่งบริเวณข้อต่อกิ่งเหนือโคนก้านใบ ทั้งใบและหูใบเมื่อหลุดร่วงไปจะเหลือรอยแผลอยู่ตามกิ่งอ่อนดอกเดี่ยว ออกตามซอกใบใกล้ปลายกิ่ง กลิ่นหอมก้านดอกสั้น กลีบเลี้ยงโคนเชื่อมติดกันเป็นหลอดรูปกรวย ยาวประมาณ ๑.๕ ซม. ปลายหลอดหยักเป็นแฉกไม่เท่ากัน ๔-๕ แฉก ด้านนอกมีขนสั้นประปราย กลีบดอกแรกบานสีเหลืองอ่อน เมื่อบานเต็มที่สีเหลืองเข้มโคนเชื่อมติดกันเป็นหลอด ยาวประมาณ ๗ ซม. ปลายแยกเป็น ๕ แฉก รูปช้อน แฉกกว้าง ๒-๒.๕ ซม. ยาว ๓-๓.๕ ซม. เมื่อบานเต็มที่แฉกจะกางเป็นแนวตั้งฉากกับหลอด กางกว้างประมาณ ๑๐ ซม. เกสรเพศผู้ ๕ เกสร เรียงสลับกับแฉกกลีบดอก ก้านชูอับเรณูสั้นมาก ติดอยู่กับผนังหลอดกลีบดอกด้านในใกล้ปากหลอด รังไข่อยู่ใต้วงกลีบ รูปไข่ ขนาดเล็ก มี ๑ ช่อง ออวุลจำนวนมากก้านยอดเกสรเพศเมียยาวใกล้เคียงกับหลอดกลีบดอกยอดเกสรเพศเมียเป็นลุ่มกลมผลคล้ายผลผนังชั้นในแข็ง รูปทรงกลมถึงทรงรี กว้าง ๒-๓ ซม. ยาว ๓-๔ ซม. ผิวแข็ง มีสันตามยาวพอสังเกตเห็นได้ ๑๐-๑๒ สัน ผลอ่อนมีขนนุ่ม ปลายผลมีกลีบเลี้ยงติดทน เมล็ดรูปทรงรี ค่อนข้างแบน ผิวเป็นหลุมเล็ก ๆคำมอกหลวงมีเขตการกระจายพันธุ์ในประเทศไทยทางภาคเหนือ ภาคตะวันออกเฉียงเหนือ และภาคตะวันออก พบขึ้นตามป่าเบญจพรรณชื้นและป่าเต็งรังที่สูงจากระดับนํ้าทะเล ๔๔๐-๑,๑๐๐ ม. นิยมปลูกเป็นไม้ประดับ ออกดอกและเป็นผลเดือนธันวาคมถึงกุมภาพันธ์ มักออกดอกหลังทิ้งใบ ในต่างประเทศพบที่ลาว.
ผู้เขียน ดร.จำลอง เพ็งคล้าย

คำรอก Ellipanthus tomentosus Kurz var. tomentosus
ชื่อพ้อง Ellipanthus cinereus Pierre, E. subrufus Pierre
วงศ์ Connaraceae
ชื่ออื่น ๆ กะโรงแดง, หมาตายทากลาก (ตะวันออก); จันนกกด (นครราชสีมา); ช้างน้าว (ราชบุรี, นครราชสีมา); ตานกกดน้อย (สุรินทร์); ประดงเลือด (สุโขทัย); หำฟาน, อุ่นขี้ไก่ (เหนือ)
 ไม้ต้น ใบประกอบแบบขนนกลดรูปเหลือใบเดียวเรียงเวียน รูปรีถึงรูปใบหอก ด้านล่างมีขนสั้นนุ่ม สีน้ำตาล ช่อดอกแบบช่อกระจะ ออกเป็นกลุ่มกลมถึงช่อแยกแขนง ออกตามซอกใบ ดอกสีขาวหรือสีนวลผลแบบผลแห้งแตกแนวเดียว ทรงรูปไข่ มีขนสั้นนุ่มหนาแน่นสีเหลืองถึงสีนํ้าตาลอมเหลือง เมล็ดรูปทรงรีหรือรูปขอบขนานแกมรูปรี สีดำเป็นมัน มีเยื่อหุ้มโคนเมล็ดลีส้มถึงสีแดงสด
 คำรอกเป็นไม้ต้น ผลัดใบ สูง ๑๐-๒๐(-๓๐) ม. แตกกิ่งตํ่า กิ่งอ่อนมีขนละเอียดหนาแน่น กิ่งแก่ค่อนข้างเกลี้ยง เปลือกสีนํ้าตาลเข้ม แตกเป็นร่องลึกตามยาวและตามขวางใบประกอบแบบขนนกลดรูปเหลือใบเดียว เรียงเวียนรูปรีถึงรูปใบหอก กว้าง ๓-๖ ซม. ยาว ๖-๑๕ ซม. ปลายมนถึงเรียวแหลม โคนมนถึงสอบ ขอบเรียบแผ่นใบหนาคล้ายแผ่นหนัง ด้านบนเป็นมัน ด้านล่างมีขนสั้นนุ่มสีน้ำตาลโดยเฉพาะตามเส้นแขนงใบ เส้นแขนงใบข้างละ ๖-๑๐ เส้น เห็นชัดทางด้านล่าง ปลายเส้นโค้งจรดกันก่อนถึงขอบใบ ก้านใบยาว ๐.๕-๑ ซม.ช่อดอกแบบช่อกระจะ ออกเป็นกลุ่มกลม หรือช่อแยกแขนง ออกตามซอกใบ แต่ละกลุ่มมีดอกไม่มาก มีขนยาวสีน้ำตาลแดงหนาแน่น ดอกเล็ก สีขาวหรือสีนวล กลีบเลี้ยงโคนเชื่อมติดกันเป็นรูประฆัง ปลายแยกเป็น ๕ แฉก รูปไข่ กว้างประมาณ ๑ มม. ยาวประมาณ ๓ มม. ปลายตัดหรือแหลม ด้านนอกมีขนยาวหนาแน่น ด้านในเกลี้ยงกลีบดอก ๕ กลีบ รูปไข่ เรียงซ้อนเหลื่อมกัน ยาวเป็น ๒ เท่าของกลีบเลี้ยง ปลายม้วนกลับ ด้านนอกมีขนยาวด้านในมีขนยาวนุ่ม เกสรเพศผู้ ๑๐ เกสร ขนาดไม่เท่ากันโคนก้านชูอับเรณูมีขน เกสรเพศผู้ที่สมบุรณ์ ๕ เกสร ติดบนกลีบเลี้ยง ก้านชูอับเรณูยาว อับเรณูรูปหัวใจกว้างเกสรเพศผู้ที่เป็นหมัน ๕ เกสร ขนาดเล็ก ติดบนกลีบดอกเรียงสลับกับเกสรเพศผู้ที่สมบุรณ์ รังไข่อยู่เหนือวงกลีบรูปไข่ แบนและเบี้ยว มีขนยาว มี ๑ ช่อง ออวุล ๒ เม็ด แต่เจริญเพียงเม็ดเดียว ก้านยอดเกสรเพศเมียเรียวยาวยอดเกสรเพศเมียเป็นแผ่นกลม หรือเป็นแฉกตื้น ๒-๔ แฉกผลแบบผลแห้งแตกแนวเดียว ทรงรูปไข่ กว้าง ๑-๑.๕ ซม. ยาว ๒-๓ ซม. ปลายเป็นติ่งสั้น โคนคอดเรียวจนคล้ายก้าน เปลือกแข็ง มีขนสั้นนุ่มสีเหลืองถึงสีนํ้าตาลอมเหลืองหนาแน่น มีกลีบเลี้ยงติดทน ก้านผลเป็นข้องอ ยาว ๐.๕-๑ มม. เมล็ดรูปทรงรีหรือรูปขอบขนานแกมรูปรี กว้าง ๑-๑.๒ ซม. ยาวประมาณ ๒ ซม. หนา ๗-๘ มม. ปลายทั้ง ๒ ข้างมนสีดำเป็นมันมีเยื่อทุ้มโคนเมล็ดสีส้มถึงสีแดงสดคำรอกมีเขตการกระจายพันธุ์ในประเทศไทยเกือบทุกภาคยกเว้นภาคกลาง พบตามป่าเบญจพรรณ ป่าเต็งรัง ที่สูงตั้งแต่ใกล้ระดับน้ำทะเลถึงประมาณ ๘๐๐ ม. ออกดอกเดือนมกราคมถึงมีนาคม เป็นผลเดือนเมษายนถึงมิถุนายน ในต่างประเทศพบทื่พม่า ภูมิภาคอินใดจีน มาเลเซีย และเกาะสุมาตรา.
ผู้เขียน รศ.กัลยา ภราไดย

คำสี Lasianthus stipularis Blume
วงศ์ Rubiaceae
 ไม้พุ่ม กิ่งและลำต้นอ่อนเป็นเหลี่ยม ใบเดี่ยวเรียงตรงข้ามในระนาบเดียวกัน รูปไข่กลับถึงรูปขอบขนานแกมรูปไข่กลับ หูใบระหว่างก้านใบรูปไข่กว้าง ช่อดอกแบบช่อกระจุก ออกตามซอกใบ ดอกสีขาวหรือเขียวอ่อน ผลแบบผลผนังชั้นในแข็ง รูปทรงกลมถึงทรงรื แก่จัดสีน้ำเงิน ปลายผลมีกลีบเลี้ยงติตทนเมล็ดมีเกราะแข็ง มี ๔(-๕) เมล็ด
 คำสีเป็นไม้พุ่ม สูง ๑-๒ ม. กิ่งและลำต้นอ่อนเป็นเหลี่ยม ปล้องยาว ๕-๗ ซม. ผิวเรียบ เมื่อยังอ่อนมีขนประปราย เนื้อไม้บริเวณกลางลำต้นหรือกิ่งอ่อนมีสีขาวนวล และมักเป็นโพรงตามยาวเมื่อแห้งใบเดี่ยว เรียงตรงข้ามในระนาบเดียวกัน รูปไข่กลับถึงรูปขอบขนานแกมรูปไข่กลับ กว้าง ๒.๕-๖.๕ ซม. ยาว ๗-๑๖ ซม. ส่วนปลายผายกว้างแล้วหยักคอดเป็นติ่งเรียวแหลมถึงยาวคล้ายหาง โคนสอบ มน และมักเบี้ยวเล็กน้อย ขอบเรียบหรือเป็นคลื่นบ้างเล็กน้อย แผ่นใบ ค่อนข้างบาง เกลี้ยงหรือเกือบเกลี้ยง ด้านบนสีเขียวเข้ม ด้านล่างสีขาวหรือเขียวอ่อน เส้นแขนงใบข้างละ ๙-๑๕ เส้น ปลายเส้นโค้งจรดกับเส้นถัดขึ้นไปก่อนถึงขอบใบ เส้นใบย่อยแบบขั้นบันได เรียงถี่และเห็นชัดทางด้านล่างก้านใบยาวประมาณ ๑ ซม. หูใบระหว่างก้านใบรูปไข่กว้าง กว้าง และยาว ๑-๑.๕ ซม. ขอบหยักหรือเป็นคลื่นไม่เป็นระเบียบ มีขนประปราย และมีเกล็ดสีขาวนวลช่อดอกแบบช่อกระจุก ออกตามซอกใบ มีก้านสั้นมาก ใบประดับและใบประดับย่อยรูปใบหอก ยาวได้ถึง ๑.๕ ซม. ขอบมีขนครุยหนาแน่น ดอกสีขาว ก้านดอกสั้นมาก กลีบเลี้ยงเล็กมาก สีเขียวอ่อน โคนเชื่อมติดกันเป็นรูปกรวย ปลายแยกเป็นแฉกไม่เป็นระเบียบ (๓-)๔-๕(-๗) แฉก มีขนทางด้านนอก กลีบดอกสีขาว โคนเชื่อมติดกันเป็นหลอด ยาวไม่เกิน ๑ ซม. ปลายแยกเป็นแฉกเล็ก ๔(-๕) แฉก มีขนอุยบริเวณคอหลอด เกสรเพศผู้ ๔(-๕) เกสร ติดบริเวณใกล้ปากหลอดด้านใน ก้านชูอับเรณูสั้นมาก อับเรณูรูปเรียวแคบ รังไข่อยู่ใต้วงกลีบ รูปรี มี ๔(-๕) ช่อง แต่ละช่องมีออวุล ๑ เม็ดผลแบบผลผนังชั้นในแข็ง รูปทรงกลมถึงทรงรี เส้นผ่านศูนย์กลางประมาณ ๕ มม. แก่จัดสีน้ำเงินปลายผลมีกลีบเลี้ยงติดทน เมล็ดมีเกราะแข็งหุ้ม มี ๔(-๕) เมล็ดคำสีมีเขตการกระจายพันธุ์ในประเทศไทยทางภาคตะวันออกเฉียงใต้และภาคใต้ พบขึ้นตามชายป่าดิบที่สูงจากระดับน้ำทะเล ๒๐๐-๔๐๐ ม. ในต่างประเทศพบที่พม่าและภูมิภาคมาเลเซีย.
ผู้เขียน ดร.จำลอง เพ็งคล้าย

คำแสด ๑ Mallotus philippensis (Lam.) Müll. Arg.
ชื่อพ้อง Croton philippensis Lam.; Mallotus philippensis (Lam.) Müll. Arg. var. reticulata (Dunn.) F. P. Metcalf, M. philippensis (Lam.) Müll. Arg. var. tomentosus Gamble
วงศ์ Euphorbiaceae
ชื่ออื่น ๆ กายขัดหิน, กือบอ, ขี้เนื้อ, ซาบอเส่, มะกายคัด, สากกะเบือละว้า (เหนือ); ขางปอย, ซาดป่า, ทองขาว (ตะวันออกเฉียงเหนือ); แทงทวย, มะคาย, แสด (กลาง); ลายตัวผู้ (ตะวันออกเฉียงใต้); ขี้เต่า, พลากวางใบใหญ่, พลับพลาขี้เต่า, มินยะมายา, มือราแกปูเต๊ะ (ใต้)
ชื่อสามัญ Monkey-face tree
 ไม้พุ่มหรือไม้ต้นขนาดเล็ก ทุกส่วนที่ยังอ่อนมีเกล็ด มีขนนุ่มหรือขนลากสีแดง ใบเดี่ยว เรียงลสับรูปไข่ถึงรูปรี ดอกแยกเพศร่วมต้น ช่อดอกแบบช่อเชิงลด ออกตามซอกใบและปลายกิ่ง ดอกเพศผู้สีเขียว ดอกเพศเมียสีเหลืองหรือสีแดง มีกลิ่นหอมผลแบบผลแห้งแตก รูปค่อนข้างกลม เป็นพูตามยาวสีนํ้าตาลเข้ม หรือเป็นตุ่มเล็ก ๆ สีแดง เมล็ดรูปค่อนข้างรี สีดำ
 คำแสดชนิดนี้เป็นไม้พุ่มหรือไม้ต้นขนาดเล็ก สูงได้ถึง ๑๕ ม. ทุกส่วนที่ยังอ่อนมีเกล็ด มีขนนุ่มหรือขนสากสีแดงใบเดี่ยว เรียงสลับ รูปไข่ถึงรูปรี กว้าง ๒-๑๑ ซม. ยาว ๔-๒๒ ซม. ปลายเรียวแหลมหรือยาวคล้ายหางโคนมน ขอบเรียบ อาจมีหยักซี่ฟันและมีต่อมที่ปลายหยัก แผ่นใบค่อนข้างหนา ด้านบนเกลี้ยง มีต่อมบริเวณ โคนใบ ๒-๔(-๖) ต่อม สีดำ ขนาดประมาณ ๑ มม. ด้านล่างมีขนและมีเกล็ดหนาแน่นเส้นโคนใบ ๓ เส้นเส้นแขนงใบข้างละ ๓-๔ เส้น เส้นใบย่อยแบบขั้นบันไดเห็นชัดทางด้านล่าง ก้านใบยาว ๑.๕-๕.๒ ซม. หูใบรูปสามเหลี่ยม มักร่วงง่ายดอกแยกเพศร่วมต้น ช่อดอกแบบช่อเชิงลด ออกตามซอกใบและปลายกิ่ง อาจมีช่อแยกแขนง ๑-๒ แขนง ดอกสมมาตรตามรัศมี ไม่มีกลีบดอกและจานฐานดอกช่อดอกเพศผู้ยาวได้ถึง ๑๘ ซม. ดอกติดเป็นกระจุก กระจุกละ ๓(-๔) ดอก ใบประดับรูปสามเหลี่ยม กว้างและยาวไม่เกิน ๑ มม. และมีใบประดับย่อยขนาดเล็กมาก ดอกเพศผู้มีเส้นผ่านศูนย์กลาง ๒-๓ มม. สีเขียว มีกลิ่นหอม ก้านดอกยาว ๒-๓ มม. กลีบเลี้ยง ๒-๔ กลีบ รูปรีถึงรูปไข่กลับ กว้าง ๑-๒.๕ มม. ยาว ๒-๒.๕ มม. เกสรเพศผู้ ๑๕-๒๐ เกสร ก้านชูอับเรณูยาว ๑-๑.๕ มม. สีขาวถึงสีเขียวอ่อน อับเรณูสีเหลืองอ่อน ยาวไม่เกิน ๑ มม. ช่อดอกเพศเมียยาวได้ถึง ๒๑ ซม. ช่อแขนงยาวได้ถึง ๕.๓ ซม. ใบประดับรูปสามเหลี่ยม กว้างและยาวไม่เกิน ๑ มม. ดอกเพศเมียมีเส้นผ่านศูนย์กลางประมาณ ๔ มม. ออกเดี่ยวในแต่ละข้อ สีเหลืองหรือสีแดง มีกลิ่นหอมก้านดอกยาว ๐.๔-๓ มม. สีเขียว กลีบเลี้ยง ๓-๖ กลีบ รูปไข่ กว้าง ๐.๕-๒ มม. ยาว ๑-๒ มม. สีเขียวอมเหลืองรังไข่อยู่เหนือวงกลีบ กว้างประมาณ ๑ มม. ยาว ๑.๒-๑.๔ มม. สีเขียวอ่อนมีจุดประสีแดงเข้ม มี ๒-๓ ช่อง แต่ละช่องมีออวุล ๑ เม็ด ก้านยอดเกสรเพศเมีย ยาว ๐.๔-๑ มม. สีเหลือง ยอดเกสรเพศเมียยาว ๓-๕ มม. สีเหลืองอ่อนหรือสีนํ้าตาลผลแบบผลแห้งแตก รูปค่อนข้างกลม เป็นพูตามยาว กว้าง ๖-๘ มม. ยาว ๐.๘-๑๒ ซม. สีน้ำตาลเข้มหรือเป็นตุ่มเล็ก ๆ สีแดง มีขนสั้นนุ่ม แกนกลางผลยาว ๓.๕-๔ มม. เล็กเรียว ปลายกว้าง เมล็ดรูปค่อนข้างรี สีดำคำแสดชนิดนี้มีเขตการกระจายพันธุ์ในประเทศไทยทั่วทุกภาค พบตามป่าดิบ ป่าเต็งรัง ป่ารุ่นที่โดนแผ้วถาง ตามหินริมน้ำ ที่สูงตั้งแต่ใกล้ระดับนํ้าทะเล ถึงประมาณ ๑,๒๒๕ ม. ในต่างประเทศพบได้ตั้งแต่เทือกเขาหิมาลัยตะวันตก ศรีลังกา ไต้หวัน ภูมิภาคมาเลเซีย ออสเตรเลีย และหมู่เกาะแปซิฟิกตะวันตกประโยชน์ ผลใช้เป็นสีย้อม ให้สีแดง.
ผู้เขียน ดร.ก่องกานดา ชยามฤต

คำแสด ๒ Bixa Orellana L.
วงศ์ Bixaceae
ชื่ออื่น ๆ คำเงาะ, คำแงะ, คำไทย, คำแฝด (กลาง); จำปี, ส้มปู้ (สุรินทร์); ชาด (ใต้); ซิติหมัก (เลย); มะกายหยุม, แสด, หมากมอง (เหนือ)
ชื่อสามัญ Anatto tree
 ไม้พุ่มหรือไม้ต้นขนาดเล็ก มีน้ำเลี้ยงสีแดง มีเกล็ดสีนํ้าตาลหนาแน่น ใบเดี่ยว เรียงสลับ รูปไข่ช่อดอกแบบช่อแยกแขนง ออกที่ยอด ดอกใหญ่ สีขาวหรือสีชมพู ผลแบบผลแห้งแตก สีแดง ทรงรูปไข่ เมื่อแก่เปลี่ยนเป็นสีนํ้าตาลและแตกเป็น ๒ ซีกตามรอยประสานจากปลายสู่โคน เมล็ดรูปพีระมิด มี ๓๐-๕๐ เมล็ด ติดกับพลาเซนตาตามแนวตะเข็บ สีแดง
 คำแสดชนิดนี้เป็นไม้พุ่มหรือไม้ต้นขนาดเล็ก สูง ๒-๑๐ ม. มีน้ำเลี้ยงสีแดง เปลือกสีน้ำตาล กิ่งอ่อนมีเกล็ดสีน้ำตาลหนาแน่น กิ่งแก่ค่อนข้างเกลี้ยงใบเดี่ยว เรียงสลับ รูปไข่ กว้าง ๔-๑๖ ซม. ยาว ๗.๕-๒๔ ซม. ปลายแหลมหรือเรียวแหลม โคนตัดหรือเว้าคล้ายรูปหัวใจ ขอบเรียบ เส้นใบออกจากโคนใบ ๕ เส้น เส้นแขนงใบข้างละ ๓-๕ เส้น นูนเห็นชัดทางด้านล่างและมีสีแดงเรื่อ ก้านใบยาว ๔-๑๒ ซม. โคนและปลายใหญ่ ปลายมีสีแดงเรื่อ ระยะแรกมีเกล็ดสีน้ำตาลแดงหนาแน่นหูใบรูปขอบขนาน กว้าง ๓-๕ มม. ยาว ๑-๒.๕ ซม. ปลายเรียวแหลม ยาว ๐.๖-๑ ซม. ปลายแหลม ร่วงง่ายช่อดอกแบบช่อแยกแขนง ออกที่ยอด มี ๘-๕๐ ดอก ดอกใหญ่ เส้นผ่านศูนย์กลางประมาณ ๕ ซม. ก้านดอก ยาว ๐.๕-๑.๕ ซม. ปลายใหญ่กว่าโคน สีเขียวอมแดงและมีขนสั้นนุ่มสีแดงหนาแน่น กลีบเลี้ยง ๕ กลีบ รูปไข่กลับหรือค่อนข้างกลม เป็นกระพุ้ง สีเขียวปนแดง เส้นผ่านศูนย์กลางประมาณ ๑ ซม. ขนาดไม่เท่ากัน กลีบใน ๒ กลีบ เล็กกว่า ๓ กลีบด้านนอก มีเกล็ดสีแดงหนาแน่นร่วงง่าย จะร่วงเมื่อดอกบาน โคนกลีบด้านนอกมีต่อมกลีบดอก ๕ กลีบ สีขาวหรือสีชมพู รูปไข่กลับ ขนาดไม่เท่ากันกว้าง ๑-๒ ซม. ยาว ๒-๓ ซม. ปลายมนหรือเว้าตื้น มีเส้นขนานสีแดงตามยาวกลีบด้านล่างและมีจุดสีแดงทั่วไป เกสรเพศผู้มีจำนวนมาก ก้านชูอับเรณูแยกจากกัน โคนก้านสีเหลือง ปลายสีชมพู อับเรณูรูป เกือกม้า สีชมพู มีรูเปิดที่ปลายทั่ง ๒ ข้าง เกสรเพศเมียสีชมพู รังไข่อยู่เหนือวงกลีบ รูปไข่หรือค่อนข้างกลม ยาว ๓-๔ มม. มีขนค่อนข้างแข็งหนาแน่นมี ๑ ช่องออวุลจำนวนมาก ก้านยอดเกสรเพศเมียเรียวยาว โค้งปลายใหญ่ ยาว ๑.๒-๑.๕ ซม. ยอดเกสรเพศเมียแยกเป็นแฉกสั้น ๒ แฉกผลแบบผลแห้งแตก สีแดง ทรงรูปไข่ กว้าง ๒-๓.๕ ซม. ยาว ๒-๘ ซม. ปลายเรียวแหลม โคนมนมีขนสีแดงค่อนข้างแข็งหนาแน่น ยาว ๐.๒-๑.๕ ซม. เมื่อแก่เปลี่ยนเป็นสีน้ำตาลและแตกเป็น ๒ ชีกตามรอย ประสานจากปลายสู่โคน เมล็ดรูปพีระมิด ยาว ๔-๕ มม. สีแดง แต่ละด้านมีร่อง มี ๓๐-๕๐ เมล็ด ติดกับพลาเซนตาตามแนวตะเข็บคำแสดชนิดนี้เป็นพรรณไม้ต่างประเทศ มีถิ่นกำเนิดในอเมริกาเขตร้อน นำเข้ามาปลูกเป็นไม้ประดับในประเทศไทยทั่วทุกภาคและในประเทศเขตร้อนทั่วไปประโยชน์ใบใช้เป็นยาแก้ไข้ ขับพยาธิ เปลือกราก เป็นยาแก้ไข้ เมล็ดเป็นยาฝาดสมาน แก้ไข้ ขับเสมหะ ขับพยาธิ และเป็นยาระบายอ่อนๆ เมล็ดมีสารประกอบ จำพวก carotenoid ส่วนใหญ่เป็น bixin ส่วนน้อยเป็น orellin เป็นสารที่มีสีเหลือง สีที่สกัดได้จากเยื่อหุ้มเมล็ด เรียกว่า anatto หรือ annatto เดิมใช้ย้อมผ้า แต่สีซีดง่าย จึงไม่นิยมใช้กัน ปัจจุบันใช้แต่งสีอาหาร เช่น เนย เพื่อให้ มีสีเหลือง.
ผู้เขียน รศ.กัลยา ภราไดย

คำหยาด Microchirita micromusa (B. L. Burtt) A. Weber et D. J. Middleton
ชื่อพ้อง Chirita micromusa B. L. Burtt
วงศ์ Gesneriaceae
 ไม้ล้มลุกปีเดียว ลำต้นเดี่ยวตั้งตรง อวบน้ำและเปราะ ใบเดี่ยว เรียงตรงข้าม รูปรี รูปไข่ หรือรูปไข่กว้าง ช่อดอกคล้ายช่อกระจุกแยกแขนง ออกตามซอกใบของใบแรกจนถึงใบคู่บน ดอกสีเหลืองอมส้ม ภายในหลอดกลีบดอกด้านในก่อนถึงแฉกด้านล่างมีแต้มสีเหลืองเข้มอมส้ม ผลแบบผลแห้งแตก รูปทรง กระบอกแคบ ยาวเรียว ตรงหรือโค้งเล็กน้อย สีเขียวเมื่อแก่เปลี่ยนเป็นสีนํ้าตาลเข้ม เมล็ดขนาดเล็ก รูปกระสวย สีน้ำตาลเข้ม
 คำหยาดเป็นไม้ล้มลุกปีเดียว สูง ๑๐-๕๐ ซม. ลำต้นเดี่ยวตั้งตรง อวบน้ำและเปราะ มีเส้นผ่านศูนย์กลาง ๔-๗ มม. ส่วนล่างสีม่วงแดง ส่วนบนสีเขียว ทุกส่วนมีขนสั้นปกคลุม ส่วนล่างที่ติดดินหนากว่าส่วนอื่น เส้นผ่านศูนย์กลางประมาณ ๑.๓ ซม. และเกิดรากแขนงแผ่ยาวใบเดี่ยว เรียงตรงข้าม อวบนํ้าและเปราะ ใบล่างสุดมักออกเดี่ยว ๆ แผ่นใบรูปรี รูปไข่ หรือรูปไข่กว้าง กว้าง ๑๐-๑๕ ซม. ยาว ๑๘-๒๔ ซม. ปลายแหลม โคนรูป หัวใจ ขอบเรียบ ใบตอนบน ๑(-๒) คู่ เรียงตรงข้าม รูปร่างคล้ายใบล่างแต่ขนาดเล็กกว่ามาก กว้างประมาณ ๑.๔ ซม. ยาวประมาณ ๒.๕ ซม. ปลายเรียวแหลม ใบด้านบนมีขนสีขาวสั้นและแข็ง ด้านล่างสีซีดกว่าและมีขนสั้นประปราย เส้นแขนงใบข้างละ ๑๕-๑๗ เส้น ด้านบนเป็นร่องตื้น ด้านล่างนูนเด่น เส้นโคนใบ ๗-๘ เส้น แน่นชิดติดกัน เส้นใบย่อยมีน้อยหรือเห็นไม่ชัด ก้านใบยาว ๑-๒ ซม. แผ่กางออกเป็นร่องหุ้มช่อดอกและก้านช่อดอกช่อดอกคล้ายช่อกระจุกแยกแขนง ออกตามซอกใบของใบแรกจนถึงใบคู่บน มีช่อย่อย ๖-๗(-๘) ช่อ แต่ละช่อมี ๒ ดอก ช่อสุดท้ายอาจเป็นดอกเดี่ยวก้านช่อดอกและก้านช่อย่อยยาว ๒-๗ มม. ก้านดอกที่บานก่อนจะยาวกว่า ดอกสีเหลืองอมส้ม ทยอยบานครั้งละ ๑-๓ ดอก ก้านดอกยาว ๐.๘-๑ ซม. กลีบเลี้ยงติดทนจนเป็นผล เชื่อมติดกันที่ฐาน ยาว ๒-๓ มม. ปลายแยกเป็น ๕ แฉก รูปแถบหรือรูปใบหอกแกมรูปแถบ ยาวประมาณ ๑ ซม. ปลายแหลม ขอบกลีบและที่สันตรงกลางมีขนประปราย กลีบดอกรูปปากเปิด โคนเชื่อมติดกันเป็นหลอดสีเหลืองอ่อน กว้างประมาณ ๒ มม. ยาว ๑.๕-๑.๗ ซม. ส่วนล่างเป็นหลอดแคบ ตรงกลางขยายออกและโค้งลง ส่วนปลายแยกเป็น ๕ แฉก สีเหลืองอมส้มแฉกบน ๒ แฉก สั้นกว่าแฉกล่างที่มี ๓ แฉก กว้าง ๖-๗ มม. ยาว ๗-๙ มม. ปลายมน ภายในหลอดกลีบดอกด้านในก่อนถึงแฉกด้านล่างมีแต้มสีเหลืองเข้มอมส้ม เกสรเพศผู้ที่สมบูรณ์มี ๒ เกสร ก้านชูอับเรณูอยู่ภายในหลอดกลีบดอก ส่วนล่างเชื่อมติดกับหลอด ส่วนที่แยกเป็นอิสระ กว้าง ๐.๗-๐.๘ มม. ยาว ๓-๔.๕ มม. ตรงกลางโป่งผิวเรียบ อับเรณูรูปกลม สีขาวนวล กว้างและยาวประมาณ ๑.๖ มม. แต่ละอันมี ๒ พู ด้านบนจนถึงฐานมีขนหลายเซลล์หนาแน่น เกสรเพศผู้ที่เป็นหมัน ๒ เกสรลดรูปลงจนมีขนาดเล็ก ใส ติดอยู่ในหลอดกลีบดอกในตำแหน่งที่ตํ่ากว่าเกสรเพศผู้ที่สมบูรณ์ รังไข่อยู่เหนือวงกลีบ รูปทรงกระบอก กว้าง ๑-๑.๒ มม. ยาว ๐.๘-๑ ซม. ค่อนข้างเกลี้ยงหรือมีขนประปรายบริเวณใกล้ก้านยอดเกสรเพศเมีย ภายในมี ๔ ช่อง แต่ละช่องมีออวุลจำนวนมาก ยอดเกสรเพศเมียรูปหัวใจ ขนาดประมาณ ๑ มม. ปลายแยกเป็น ๒ แฉกผลแบบผลแห้งแตก รูปทรงกระบอกแคบ ยาวเรียว ตรงหรือโค้งเล็กน้อย กว้างประมาณ ๒ มม. ยาว (๔.๕-)๖(-๗.๕) ซม. ผลของดอกที่บานก่อนมักมีขนาดยาวกว่าผลที่เกิดภายหลัง ปลายค่อนข้างแหลมตรงโคนผลมีกลีบเลี้ยงติดทนและขยายใหญ่ขึ้น บริเวณโคนหลอดกลีบมีจุดสีตำขนาดเล็กเป็นวงรอบ ผิวผลสีเขียว เมื่อแก่เปลี่ยนเป็นสีนํ้าตาลเข้ม เมล็ดขนาดเล็กมีจำนวนมาก รูปกระสวย ยาวประมาณ ๐.๕ มม. ปลายทั้ง ๒ ด้านมน เมื่ออ่อนสีขาวอมเขียว เมื่อแก่เปลี่ยนเป็นสีน้ำตาลเข้มคำหยาดเป็นพรรณไม้ถิ่นเดียวของไทย มีเขตการกระจายพันธุ์ทางภาคกลาง มักเกิดอยู่บนหินหน้าผา หรือตามโคนต้นไม้ใหญ่บริเวณป่าดิบแล้งใกล้น้ำตกหรือลำธาร ออกดอกเตือนกันยายนถึงพฤศจิกายนเป็นผลเดือนตุลาคมถึงธันวาคม.
ผู้เขียน ดร.ปราโมทย์ ไตรบุญ

คิงปาล์ม Archontophoenix alexandrae (F. Muell.) H. Wendl. et Drude
ชื่อพ้อง Ptychosperma alexandrae F. Muell.
วงศ์ Palmae (Arecaceae)
ชื่อสามัญ Alexandra palm, King palm
 ไม้ต้นพวกปาล์ม ลำต้นเดี่ยว สีเทา โคนต้นโป่ง มีรอยกาบใบสีขาวปนเทา ช่วงคอยอดมีกาบใบหุ้มโป่งกลาง ใบประกอบแบบขนนก เรียงเวียนถี่ใกล้ยอดดอกแยกเพศร่วมช่อ ช่อดอกแบบช่อแยกแขนง ออกที่ซอกกาบใบ เมื่อช่อดอกโตกาบใบจะร่วงไป ช่อแผ่ตั้งฉากกับลำต้นหรือห้อยลู่ลง ดอกสีนวล ผลแบบผล ผนังชั้นในแข็ง ทรงรูปไข่ เมล็ดแข็ง รูปทรงกลมถึงรี
 คิงปาล์มเป็นไม้ต้นพวกปาล์ม ลำต้นเดี่ยว สีเทา สูง ๒๐-๓๐ ม. เส้นผ่านศูนย์กลางลำต้น ๑๕-๒๕ ซม. โคนต้นโป่ง มีรอยกาบใบนูนเด่นสีขาวปนเทา ช่วงคอยอดมีกาบใบหุ้ม โป่งกลางใบประกอบแบบขนนก เรียงเวียนถี่ใกล้ยอด ๙-๑๒ ใบ โคนก้านใบแผ่เป็นกาบแนบชิดลำต้น สีเขียวเคลือบขาว สีน้ำตาล หรือสีแดงอมม่วง ยาว ๐.๖-๑ ม. ก้านใบยาว ๓๐-๔๐ ซม. ใบกว้าง ๖๐-๙๐ ซม. ยาว ๒-๓ ม. ใบย่อยจำนวนมาก เรียงสลับระนาบเดียว แผ่กางออกใบย่อยรูปแถบ กว้าง ๓-๕ ซม. ยาว ๓๐-๔๕ ซม. ปลายแหลมผิวใบด้านบนสีเขียวเข้ม ด้านล่างสีเทาเคลือบขาว ไม่มีก้านใบย่อยดอกแยกเพศร่วมช่อ ช่อดอกแบบช่อแยกแขนงออกที่ซอกกาบใบ เมื่อช่อดอกโตกาบใบจะร่วงไป ช่อแผ่ตั้งฉากกับลำต้นหรือห้อยลู่ลง ยาว ๔๐-๘๐ ซม. มี ๓-๔ ช่อ แต่ละช่อที่โคนมีกาบรูปคล้ายเรือ ก้านช่อยาว ๕-๑๐ ซม. โค้งอ่อน ปลายช่อแยกแขนงกระจาย ดอกสีนวล ดอกเพศผู้มีลักษณะอสมมาตร กลีบเลี้ยง ๓ กลีบ รูปไข่ กว้าง และยาวประมาณ ๑ มม. กลีบดอก ๓ กลีบ รูปไข่ กว้าง และยาวประมาณ ๓ มม. เรียงสลับกับกลีบเลี้ยง เกสรเพศผู้ ๑๒-๑๔ เกสร ก้านชูอับเรณูสั้นมาก ดอกเพศเมียมีลักษณะอสมมาตร กลีบเลี้ยง ๓ กลีบ รูปไข่ กว้างและยาวประมาณ ๑ มม. กลีบดอก ๓ กลีบ รูปไข่ กว้างและยาวประมาณ ๓ มม. ปลายกลีบจักเว้าตื้น เรียงสลับกับกลีบเลี้ยง รังไข่อยู่เหนือวงกลีบ รูปค่อนข้างกลม มี ๑ ช่อง มืออวุล ๑ เม็ด ก้านยอดเกสรเพศเมียสั้นมาก ยอดเกสรเพศเมียแยกเป็น ๓ แฉก ปลายโค้งลงผลแบบผลผนังชั้นในแข็ง ทรงรูปไข่ กว้างประมาณ ๑ ซม. ยาวประมาณ ๑.๕ ซม. สุกสีแดง เปลือกบาง เมล็ดแข็ง รูปทรงกลมถึงรี ยาวประมาณ ๑.๓ ซม.คิงปาล์มเป็นพรรณไม้ต่างประเทศ มีถิ่นกำเนิดในออสเตรเลีย พบขึ้นเฉพาะในภาคเหนือและภาคตะวันออกเฉียงเหนือ นำเข้ามาปลูกในประเทศไทยเป็นปาล์มประดับ มีทรงต้นสวยงาม เจริญเติบโตได้อย่างรวดเร็วในทุกภาคของประเทศ ทนแล้งได้ดี.
ผู้เขียน ดร.ปิยะ เฉลิมกลิ่น

คุนตาเช้า Picria felterrae Lour.
ชื่อพ้อง Curanga felterrae (Lour.) Merr., Caranga amara Vahl
วงล์ Scrophulariaceae
ชื่ออื่น ๆ กงสะเดน, ดอกปืน(ลาว)
 ไม้ล้มลุกปีเดียว ลำต้นเป็นสี่เหลี่ยม สีม่วง มีขนละเอียดสั้นนุ่มหนาแน่น ใบเดี่ยว เรียงตรงข้าม รูปไข่หรืออาจพบที่เป็นรูปกึ่งกลมบ้าง ช่อดอกแบบช่อกระจะ ออกที่ยอดหรือกึ่งซอกใบ ดอกสีน้ำตาลแกมแดงหรือสีขาว ผลแบบผลแห้งแตก ทรงรูปไข่หรือรูปไข่กลับแบน เมล็ดจำนวนมาก รูปทรงกลม
 คุนตาเช้าเป็นไม้ล้มลุกปีเดียว สูงได้ถึง ๖๐ ซม. มักมีรากออกตามข้อ แตกกิ่งห่าง ๆ ตั้งขึ้นหรือแผ่กางออก ลำต้นเป็นสี่เหลี่ยม สีม่วง มีขนละเอียดสันนุ่มหนาแน่นใบเดี่ยว เรียงตรงข้าม รูปไข่หรืออาจพบที่เป็นรูปกึ่งกลมบ้าง กว้าง ๑-๓ ซม. ยาว ๑.๕-๖ ซม. ปลายแหลมหรือกึ่งแหลม โคนรูปลิ่มถึงกลม ขอบหยักมนกึ่งจักฟันเลื่อย แผ่นใบบางคล้ายกระดาษ ด้านล่างสีม่วง มีขนละเอียดสั้นนุ่มทั้ง ๒ ด้าน เส้นแขนงใบข้างละ ๔-๕ เส้น ก้านใบยาว ๐.๒-๒ ซม. ใบประดับขนาดเล็ก รูปใบหอก ด้านล่างสีม่วงช่อดอกแบบช่อกระจะ ออกที่ยอดหรือกึ่งซอกใบ ยาว ๒-๖ ซม. มี ๒-๑๖ ดอก ก้านดอกยาว ๐.๔-๑ ซม. มีขนละเอียดสั้นนุ่ม กลีบเลี้ยงแบน ๔ กลีบ เรียงเป็น ๒ วง กลีบวงนอกมีเส้นกลีบแบบร่างแห เห็นชัดเจนกลีบบนขนาดใหญ่สุด รูปหัวใจ กว้าง ๕-๘ มม. ยาว ๗-๙ มม. ขยายใหญ่ขึ้นเมื่อเป็นผล กว้าง ๐.๘-๑ ซม. ยาว ๑.๒-๑.๔ ซม. มีขนละเอียด ขอบเรียบ กลีบล่าง รูปไข่ ปลายหยักเป็นแฉกตื้น ๒ แฉก ขนาดเล็กกว่า กลีบบนเล็กน้อย กว้าง ๔-๕ มม. ยาว ๕-๖ มม. และมีขนาดใหญ่ขึ้นเมื่อเป็นผล กว้าง ๖-๗ มม. ยาว ๗-๙ มม. กลีบเลี้ยงวงใน ๒ กลีบ อยู่ทางด้านข้าง รูปคล้ายเส้นด้าย กว้างประมาณ ๐.๕ มม. ยาว ๒-๓ มม. กลีบดอกเชื่อมติดกันเป็นหลอดรูปปากเปิด ยาว ๐.๘-๑.๒ ซม. สีนํ้าตาลแกมแดงหรือสีขาว หลอดกลีบดอกยาวประมาณ ๖ มม. คอดบริเวณตรงกลาง ด้านนอกเกลี้ยง ด้านในมืสันด้านข้าง ๒ สั้น มีขนต่อมสั้น ๆ หนาแน่น ปลายหลอดแยกเป็นรูปปากเปิดซีกบนรูปลิ้น โคนกว้างแล้วค่อย ๆ สอบแคบเข้าเป็นรูปขอบขนานตั้งขึ้น ปลายเว้าตื้น ขอบเรียบ กว้างและยาว ๒-๓ มม. ซีกล่างมี ๓ แฉก รูปกลม แผ่กางออก ยาวกว่าซีกบน ขอบเป็นคลื่น กว้าง ๔-๕ มม. ยาว ๒.๕-๔.๕ มม. เกสรเพศผู้ ๔ เกสร โผล่ไม่พ้นหลอดกลีบดอก ที่สมบูรณ์ ๒ เกสร อยู่ซีกบน ยาวประมาณ ๑ มม. ก้านชูอับเรณูสั้น ติดอยู่บริเวณส่วนบนของหลอดกลีบดอก เกสรเพศผู้ที่เป็นหมัน ๒ เกสร อยู่ซีกล่าง แต่ละเกสรมีอับเรณูที่ไม่เจริญ รังไข่อยู่เหนือวงกลีบ รูปไข่แกม รูปสามเหลี่ยม เกลี้ยง มี ๒ ช่อง แต่ละช่องมีออวุลจำนวนมาก ก้านยอดเกสรเพศเมียคล้ายเส้นด้าย ยอดเกสร เพศเมียเป็น ๒ พูผลแบบผลแห้งแตก ทรงรูปไข่หรือรูปไข่กลับ แบนกว้างประมาณ ๓ มม. ยาว ๔-๖ มม. อยู่ภายในกลีบเลี้ยงที่ขยายใหญ่ขึ้นและติดทน เมล็ดจำนวนมาก รูปทรงกลมกว้างและยาวประมาณ ๐.๖ มม. มีร่องตามยาวรูปขอบ ขนาน ๘ ร่องคุนตาเช้ามีเขตการกระจายพันธุ์ในประเทศไทยทางภาคเหนือ ภาคตะวันตกเฉียงใต้ และภาคใต้พบบริเวณที่ชื้นแฉะหรือที่ลาดชันในป่าดิบชื้น ที่สูงจากระดับนํ้าทะเล ๗๐๐-๑,๔๐๐ ม. ออกดอกและเป็นผลเดือนกรกฎาคม ในต่างประเทศพบที่อินเดีย พม่า จีน ลาว เวียดนาม และภูมิภาคมาเลเซีย.
ผู้เขียน นางปริญญนุช กลิ่นรัตน์

คุย Willughbeia edulis Roxb.
ชื่อพ้อง Ancylocladus cochinchinensis Pierre; Willughbeia cochinchinensis (Pierre) K. Schum., W. dulcis Ridl., W. martabanica Wall.
วงศ์ Apocynaceae
ชื่ออื่น ๆ กะตังกะติ้ว (กลาง); คุยกาย, คุยช้าง (ปราจีนบุรี); คุยหนัง (ระยอง); หมากยาง (ศรีสะเกษ)
 ไม้เถา มียางสีขาว ใบเดี่ยว เรียงตรงข้าม รูปรี รูปไข่กลับ หรือรูปขอบขนาน ช่อดอกแบบช่อกระจุก ออกที่ซอกใบหรือปลายกิ่ง ดอกสีเหลือง รูปทรงกระบอกแคบ กลิ่นหอม ผลแบบผลมีเนึ้อหนึ่งถึงหลายเมล็ด รูปทรงกลมหรือทรงรูปไข่ สีเหลืองหรือสีส้ม เปลือกแข็ง เมล็ดเล็ก มีจำนวนมาก รูปไข่ เรียวไม่มีขน
 คุยเป็นไม้เถา มียางสีขาว แยกแขนงมาก กิ่งเกลี้ยงและมีช่องอากาศทั่วไปใบเดี่ยว เรียงตรงข้าม รูปรี รูปไข่กลับ หรือรูปขอบขนานกว้าง ๑.๒-๑๑.๕ ซม. ยาว ๓.๗-๑๔ ซม. ปลายเรียวแหลมสั้นหรือบางครั้งมน โคนรูปลิ่มถึงมนขอบมักเป็นคลื่น แผ่นใบบางคล้ายกระดาษถึงหนาคล้ายแผ่นหนัง ด้านบนเป็นมัน ด้านล่างสีอ่อนและด้าน เส้นแขนงใบข้างละ ๙-๒๘ เส้น มักเป็นเส้นบาง ๆ เรียงขนานกัน ปลายโค้งไปจรดกับเส้นที่อยู่เหนือขึ้นไป ก้านใบยาว ๑-๒ ซม.ช่อดอกแบบช่อกระจุก ออกที่ซอกใบหรือปลายกิ่งยาวได้ถึง ๒.๘ ซม. ใบประดับรูปกลม ร่วงง่าย ก้านช่อดอกสั้น มีขนละเอียดประปราย กลีบเลี้ยงโคนเชื่อมติดกันเป็นรูประฆัง ยาวประมาณ ๑ มม. ปลายแยกเป็น ๕ แฉก แต่ละแฉกรูปไข่ กว้าง ๐.๘-๑.๗ มม. ยาว ๑.๘-๒.๖ มม. ปลายมนหรือบางครั้งแหลม มีขนครุยบริเวณขอบหรือเกลี้ยง กลีบดอกสีเหลือง มีกลิ่นหอม โคนเชื่อมติดกันเป็นรูปทรงกระบอกแคบ ยาว ๓.๘-๖.๕ มม. ช่วงปลายป่องออกเล็กน้อยบริเวณรอบ ๆ เกสรเพศผู้ ด้านนอกเกลี้ยงหรือมีขนเรียงเป็น ๕ แถวห่าง ๆ ด้านในมีขนที่บริเวณรอบเกสรเพศผู้ ปลายหลอดแยกเป็น ๕ แฉก เรียงซ้อนเหลื่อมไปทางช้ายในดอกดูม แต่ละแฉกรูปขอบขนาน ยาว ๐.๓-๑.๕ ซม. ปลายแหลมหรือมนแฉกกลีบ ดอกด้านนอกอาจมีขน เกสรเพศผู้ ๕ เกสร ติดอยู่ในหลอดกลีบดอก สูงจากฐาน ๒.๓-๓.๓ มม. หรือติดอยู่ ประมาณกึ่งกลางของหลอดกลีบดอก ก้านชูอับเรณูสั้นอับเรณูรูปใบหอกถึงรูปไข่ กว้าง ๐.๓-๐.๖ มม. ยาว ๑-๑.๔ มม. ปลายแหลม โคนมน เรียงรอบยอดเกสรเพศเมีย รังไข่อยู่เหนือวงกลีบ รูปไข่กลับ ยาว ๐.๖-๑.๔ มม. ไม่มีขน มี ๑ ช่อง ออวุลจำนวนมาก ก้านยอดเกสรเพศเมียและยอดเกสรเพศเมียยาวรวมกัน ๒.๑-๓ มม. ยอดเกสรเพศเมียเป็นตุ่มรูปไข่ถึงรูปกรวย ปลายแหลมผลแบบผลมีเนื้อหนึ่งถึงหลายเมล็ด รูปทรงกลมหรือทรงรูปไข่ กว้าง ๑.๓-๖ ซม. ยาว ๑.๗-๖ ซม. สีเหลืองหรือสีส้ม เปลือกแข็ง หนาประมาณ ๑ มม. เมล็ดเล็ก มีจำนวนมาก รูปไข่ เรียว ไม่มีขนคุยมีเขตการกระจายพันธุ์ในประเทศไทยทางภาคตะวันออก ภาคตะวันตกเฉียงใต้ ภาคกลาง ภาคตะวันออกเฉียงใต้ และภาคใต้ พบขึ้นตามป่าดิบที่สูงตั้งแต่ใกล้ระดับน้ำทะเลถึงประมาณ ๙๐๐ ม. ในต่างประเทศพบที่อินเดีย (แคว้นอัสสัม) บังกลาเทศ พม่า ภูมิภาคอินโดจีน และมาเลเชียประโยชน์ เถามีรสฝาด ใช้แก้ประดง เข้าข้อ ลมขัดในข้อ ในกระดูก รากแก้มือเท้าอ่อนเพลีย ต้มน้ำดื่ม แก้โรคบิด ชาวมาเลเชียในรัฐกลันตัน ใช้ยางทาแผลผลกินได้และมีสรรพคุณทางสมุนไพร คือ ตากแห้งย่างไฟแล้วป่นผสมกับนํ้า ใช้ทาแผล เปลือกแก้ปวดคืรษะ.
ผู้เขียน รศ. ดร.อบฉันท์ ไทยทอง และ ผศ. ดร.มานิต คิดอยู่

คูน Colocasia gigantea (Blume) Hook. f.
ชื่อพ้อง Caladium giganteum Blume, Leucocasia gigantea (Blume) Schott, Ansaema fouyou H. Lév., Colocasia prunipes K. Koch et C. D. Bouché
วงศ์ Araceae
ชื่ออื่น ๆ กระดาดขาว(กาญจนบุรี); กะเอาะขาว (ชุมพร); ตูน (เหนือ); บอน (ประจวบคีรีขันธ์); โหรา (นครศรีธรรมราช); ออกดิบ (ใต้)
 ไม้ล้มลุกหลายปี ใบเดี่ยว เรียงเวียนแน่นที่ยอดรูปหัวใจ ดอกแยกเพศร่วมช่อ ช่อดอกแบบช่อเชิงลดมีกาบ ออกที่ยอด กาบหุ้มช่อดอกส่วนที่อยู่เหนือรอยคอดสีขาวหรือสีขาวนวล รูปเรือ ตั้งตรง ส่วนที่อยู่ใต้รอยคอดสีเขียว ม้วนขึ้นเป็นหลอด รูปรี ดอกสีขาวหรือสีขาวนวล ไม่มีกลีบเลี้ยงและกลีบดอก ผลแบบผลมีเนื้อหนึ่งถึงหลายเมล็ด รูปขอบขนาน สีเขียวหรือสีเขียวอมเหลือง เมล็ดจำนวนมาก รูปทรงรี
 คูนเป็นไม้ล้มลุกหลายปี สูงได้ถึง ๒ ม. ลำต้นตั้งตรงหรือทอดชูยอด เส้นผ่านศูนย์กลางได้ถึง ๑๐ ซม. ยาว ๒๐-๕๐ ซม. ไหลทอดนอน เส้นผ่านศูนย์กลาง ๔-๕ มม. ยาว ๓๐-๔๐ ซม. สีเขียวอ่อนใบเดี่ยว เรียงเวียนแน่นที่ยอด รูปหัวใจกว้าง ๓๐-๗๐ ซม. ยาว ๕๕-๙๐ ซม. ปลายแหลม โคนรูปหัวใจแบบก้นปิด ขอบเป็นคลื่นหรือเรียบ แผ่นใบบางคล้ายกระดาษ เกลี้ยงทั้ง ๒ ด้าน ด้านบนสีเขียวด้านล่างสีเขียวอ่อนกว่าและมีนวล เส้นกลางใบนูนทางด้านล่าง เส้นแขนงใบข้างละ ๖-๑๑ เส้น เส้นใบย่อยแบบร่างแห ก้านใบยาว ๐.๘-๑.๒ ม. เกลี้ยง สีเขียว มีนวล ครึ่งล่างเป็นกาบหุ้มดอกแยกเพศร่วมช่อ ช่อดอกแบบช่อเชิงลดมีกาบออกที่ยอด มี ๕-๘ ช่อ กาบหุ้มช่อดอกยาว ๑๑-๒๘ ซม. มีรอยคอด ส่วนที่อยู่เหนือรอยคอดสีขาวหรือสีขาวนวลรูปเรือ กว้าง ๓-๕.๕ ซม. ยาว ๗.๕-๒๐ ซม. ตั้งตรงปลายเรียวแหลม หลุดร่วงเมื่อติดผล ส่วนที่อยู่ใต้รอยคอดสีเขียว ม้วนขึ้นเป็นหลอด รูปรี เส้นผ่านศูนย์กลาง ๒.๕-๔ ซม. ยาว ๓.๕-๘ ซม. ติดทน ก้านช่อดอกรูปทรงกระบอก เส้นผ่านศูนย์กลาง ๑-๒ ซม. ยาว ๑๐-๖๐ ซม. ส่วนที่เป็นช่อเชิงลดสั้นกว่ากาบหุ้มช่อดอก ไม่มีกลีบเลี้ยงและกลีบดอก ตอนบนสุดเป็นรยางค์ สีขาวหรือสีขาวนวล ยาว ๐.๕-๑.๒ ซม. ปลายแหลม ผิวแตกเป็นร่อง กลุ่มดอกเพศผู้อยู่ถัดลงมาจากรยางค์ รูปทรงกระบอก เส้นผ่านศูนย์กลาง ๑.๒-๒ ซม. ยาว ๕-๑๔ ซม. มีดอกจำนวนมากเรียงชิดกันแน่นรอบแกนช่อ สีขาวหรือสีขาวนวล กลุ่มดอกเพศเมียอยู่ที่โคนช่อ รูปกรวย เส้นผ่านศูนย์กลาง ๑.๕-๒ ซม. ยาว ๒-๒.๕ ซม. มีดอกจำนวนมากเรียงชิดันรอบแกนช่อ สีเหลืองอ่อนกลุ่มดอกที่เป็นหมันอยู่ระหว่างกลุ่มดอกเพศผู้กับกลุ่มดอกเพศเมีย ยาว ๒.๕-๔.๕ ซม. สีขาวหรือสีขาวนวล ดอกเพศผู้ด้านบนรูปหกเหลี่ยม กว้าง ๑-๑.๕ มม. ยาว ๒.๕-๓ มม. เกสรเพศผู้ ๔-๘ เกสร อับเรณูรูปขอบขนานยาว ๒.๕-๓ มม. เรียงชิดกัน ดอกเพศเมียมีเส้นผ่านศูนย์กลาง ๒-๒.๕ มม. รังไข่อยู่เหนือวงกลีบ รูปทรงกระบอก ยาวประมาณ ๔ มม. มี ๑ ช่อง ออวุลจำนวนมากก้านยอดเกสรเพศเมียยาวประมาณ ๐.๕ มม. ยอดเกสร เพศเมียเป็นแฉกนูน ๓-๕ แฉก แต่ละแฉกรูปค่อนข้างกลมสีเหลืองอ่อนผลแบบผลมีเนื้อหนึ่งถึงหลายเมล็ด รูปขอบขนานเส้นผ่านศูนย์กลางประมาณ ๐.๕ ซม. ยาวประมาณ ๑.๕ ซม. สีเขียวหรือสีเขียวอมเหลือง เมล็ดจำนวนมากรูปทรงรี ยาวประมาณ ๑.๕ มม. มีสันนูนตามยาวคูนมีเขตการกระจายพันธุ์ในประเทศไทยทางภาคตะวันตกเฉียงใต้และภาคใต้ พบในป่าดิบและเขาหินปูน ที่สูงตั้งแต่ใกล้ระดับน้ำทะเลถึงประมาณ ๕๐๐ ม. ออกดอกเดือนพฤษภาคมถึงพฤศจิกายน เป็นผลเดือนมิถุนายนถึงธันวาคม ในต่างประเทศพบที่บังกลาเทศ จีนตอนใต้ ภูมิภาคอินโดจีน คาบสมุทรมลายู เกาะ บอร์เนียว สุมาตรา และชวาประโยชน์ ก้านใบและใบกินได้ ใช้เป็นผักสดและประกอบอาหาร ใบและก้านใบมีธาลุเหล็กมีผลึกแคลเซียมออกซาเลต และวิตามินชี.
ผู้เขียน ผศ. ดร.ฉัตรชัย เงินแสงสรวย

คูลู Pecteilis henryi Schltr
ชื่อพ้อง Habenaria bassacensis Gagnep., H. lacei (Rolfe ex Downie) Gagnep.; Pecteilis bassacensis (Gagnep.) Tang et F. T. Wang, P. lacei (Rolfe ex Downie) Tang et F. T. Wang, P. susannae (L.) Raf. subsp. henryi Soó
วงศ์ Orchidaceae
 กล้วยไม้ดิน ใบเดี่ยว เรียงเวียน รูปใบหอกแกมรูปแถบ ช่อดอกแบบข่อกระจะ ออกที่ยอดดอกสีขาว กลีบปากเป็นแฉกฝอยและลึก เดือยกลีบปากเป็นหลอดเรียวยาวและโค้งงอขึ้นคล้ายรูปตัวยู ผลยังไม่พบ
 คูลูเป็นกล้วยไม้ล้มลุกหลายปี ขึ้นตามพื้นดินมีหัวใต้ดินสีนํ้าตาลอ่อน รูปรี ยาวประมาณ ๒ ซม. ต้นเหนือดินสูงได้ถึง ๔๘ ซม.ใบเดี่ยว เรียงเวียนเป็น ๓ ช่วง ช่วงโคนต้นมีใบ ขนาดเล็ก ๒-๓ ใบ เรียงซ้อนเหลื่อมและหุ้มต้น เหนือขึ้นไปใบขนาดใหญ่กว่า มี ๔-๕ ใบ รูปใบหอกแกมรูปแถบ กว้าง ๑-๑.๗ ซม. ยาว ๔.๕-๘ ซม. ปลายเป็นติ่งหนาม โคนใบหุ้มต้น เส้นใบขนานตามความยาวใบ ๔-๕ เส้น เนื้อใบอ่อน ถัดขึ้นไปจากช่วงที่มีใบขนาดใหญ่ มีใบคล้ายใบประดับ ๔ ใบ เรียงห่างกัน รูปใบหอก ปลายแหลม ยาวประมาณ ๕ ซม.ช่อดอกแบบช่อกระจะ ออกที่ยอด มี ๓-๕ ดอก ใบประดับรูปใบหอกกลับและขอบห่อคล้ายเรือ ยาวประมาณ ๓ ซม. ดอกสีขาว กลีบเลี้ยงมี ๓ กลีบ กลีบบนรูปไข่ กว้างประมาณ ๗ มม. ยาวประมาณ ๑.๕ ซม. มีเส้นกลีบ ๕ เส้น กลีบด้านข้างรูปขอบขนานแกมรูปไข่ กว้างประมาณ ๑.๒ ซม. ยาวประมาณ ๑.๘ ซม. ปลายมนมีเส้นกลีบ ๕ เส้น กลีบดอก ๓ กลีบ กลีบด้านข้างรูปแถบ กว้างประมาณ ๓ มม. ยาวประมาณ ๑.๘ ซม. มีเส้นกลีบเส้นเดียว กลีบปากเป็นแฉก ๓ แฉก แฉกกลางรูปคล้ายกระบอง กว้าง ๓-๕ มม. ยาวประมาณ ๑.๘ ซม. ขอบเรียบและม้วนลง ปลายมน แฉกข้างรูปคล้ายพัด กว้างและยาวประมาณ ๑ ซม. ขอบด้านในเรียบ ด้านนอกหยักลึกเป็นเส้นฝอยจำนวนมาก เดือยกลีบปากเป็นหลอดเรียว ยาว ๖-๘ ซม. โค้งงอขึ้นคล้ายรูปตัวยู ปลายป่องเล็กน้อย เส้าเกสรสูงประมาณ ๘ มม. โคนกว้าง อับเรณูแต่ละซีกรูปคล้ายกระบองโค้ง กว้างประมาณ ๑.๕ มม. ยาวประมาณ ๕ มม. แตกตามยาว กลุ่มเรณูรูปรี ยาวประมาณ ๒.๕ มม. มีก้านยาวประมาณ ๓ มม. ปุ่มปลายก้านรูปเกือบกลมและมีจะงอยยาวเกือบเท่าก้าน รังไข่อยู่ใต้วงกลีบรูปทรงกระบอก รวมก้านดอกยาว ๔-๕ ซม. มี ๑ ช่อง ออวุลจำนวนมาก ยอดเกสรเพศเมียนูนโค้งเป็น ๒ พู ที่โคนเส้าเกสรใต้อับเรณูผลยังไม่พบคูลูมีเขตการกระจายพันธุ์ในประเทศไทยทางภาคเหนือและภาคตะวันออก พบตามป่าโปร่งหรือชายป่า ที่สูงจากระดับนํ้าทะเล ๕๐๐-๑,๑๐๐ ม. ในต่างประเทศพบที่พม่า จีนตอนใต้ ลาว และเวียดนาม.
ผู้เขียน รศ. ดร.อบฉันท์ ไทยทอง

คูลูปากแหลม Brachycorythis acuta (Rchb. f.) Summerh.
ชื่อพ้อง Gymnadenia acuta Rchb. f., Habenaria acuta (Rchb. f.) Gagnep., Phyllomphax acuta (Rchb. f.) Schltr., Platanthera acuta (Rchb. f.) Kraenzl.
วงศ์ Orchidaceae
 กล้วยไม้ดิน ใบเดี่ยว เรียงเวียน รูปรีแกมรูปใบหอก ช่อดอกแบบช่อกระจะ ออกที่ยอด ใบประดับรูปร่างคล้ายใบ ขนาดใหญ่กว่าดอก ดอกสีขาวอมชมพูหรือสีชมพูอมม่วง กลีบปากปลายแหลมถึงเรียวแหลมผลแบบผลแห้งแตก รูปทรงกระบอก เมล็ดเล็กเป็นผงมีจำนวนมาก
 คูลูปากแหลมเป็นกล้วยไม้ล้มลุกหลายปี ขึ้นตามพื้นดิน มีหัวใต้ดิน สีน้ำตาลอ่อน รูปรี ยาวประมาณ ๓ ซม. มักอยู่เป็นคู่ ต้นเหนือดินรวมทั้งช่อดอกสูง ๒๐-๔๐ ซม.ใบเดี่ยว เรียงเวียน รูปรีแกมรูปใบหอก กว้าง ๑.๕-๒.๕ ซม. ยาว ๔-๙ ซม. ปลายเรียวแหลม โคนสอบเรียวและหุ้มต้น ใบใกล้โคนต้นมักเล็กกว่าใบที่อยู่ระดับเหนือขึ้นไป แผ่นใบบาง เส้นกลางใบเป็นร่องทางด้านบน นูนทางด้านล่าง เส้นจากโคนใบขนานกับขอบใบมักเห็นชัดเพียงข้างละ ๑ เส้นช่อดอกแบบช่อกระจะ ออกที่ยอด ยาว ๘-๑๕ ซม. ใบประดับทั้งขนาดและรูปร่างคล้ายใบและใหญ่กว่าดอกเรียงเวียน แต่ละซอกใบประดับมีดอก ๑ ดอก ก้านดอกและรังไข่รวมกันยาว ๑.๒-๑.๕ ซม. ดอกสีขาวอมชมพูหรือสีชมพูอมม่วง กลีบเลี้ยง ๓ กลีบ กลีบบนรูปใบหอก กว้าง ๓.๕-๔ มม. ยาวประมาณ ๑ ซม. กลีบด้านข้างรูปไข่แกมรูปใบหอก โคนเบี้ยว กว้างประมาณ ๕ มม. ยาวประมาณ ๑ ซม. กลีบดอก ๓ กลีบ กลีบด้านข้างรูปใบหอก กว้างประมาณ ๓ มม. ยาวประมาณ ๘ มม. กลีบปากรูปรีกว้าง ๐.๖-๑.๗ ซม. ยาว ๑-๒ ซม. ปลายแหลมถึงเรียวแหลม โค้งหรือม้วนลง ขอบใกล้ปลายหยักเป็นคลื่นโคนสอบเรียว เดือยกลีบปากรูปคล้ายกรวย ยาว ๖-๗ มม. ช่วงปลายเดือยแบนเล็กน้อยและปลายสุดหยักเป็นพูตื้น ๒ พู เส้าเกสรสูงประมาณ ๓ มม. อับเรณูแต่ละซีกรูปคล้ายกระบองโค้ง แตกตามยาว กลุ่มเรณูมี ๒ กลุ่ม แต่ละกลุ่มรูปรี ยาวประมาณ ๒ มม. มีก้านสั้นปุ่มเหนียว ปลายก้านรูปกลม รังไข่อยู่ใต้วงกลีบ มี ๑ ช่อง ออวุลจำนวนมากผลแบบผลแห้งแตก รูปทรงกระบอก กว้างประมาณ ๓ มม. ยาว ๑.๕-๑.๘ ซม. เมล็ดเล็กเป็นผงมีจำนวนมากคูลูปากแหลมมีเขตการกระจายพันธุ์ในประเทศไทยทางภาคเหนือ ภาคตะวันออก และภาคตะวันตกเฉียงใต้ พบขึ้นตามชายป่าดิบหรือป่าผลัดใบ ที่สูงจากระดับน้ำทะเล ๑๐๐-๑,๐๐๐ ม. ออกดอกและเป็นผลเดือนกรกฎาคมถึงกันยายน ในต่างประเทศพบทางตะวันออกของอินเดีย กัมพูชา และลาว.
ผู้เขียน รศ. ดร.อบฉันท์ ไทยทอง

เคราฤาษี Coccothrinax crinita (Griseb. et H. Wendl. ex C. H. Wright) Becc.
ชื่อพ้อง Thrinax crinita Griseb. et H. Wendl. ex C. H. Wright
วงศ์ Palmae (Arecaceae)
ชื่อสามัญ Oldman palm
 ไม้ต้นพวกปาล์ม ลำต้นเดี่ยว ขนาดกลาง มีเล้นใยยาวคล้ายเคราสีน้ำตาลรอบคอต้น ใบเดี่ยวรูปฝ่ามือ เรียงเวียนถี่ใกล้ยอด ๑๐-๑๕ ใบ ดอกสีเหลืองช่อดอกแบบช่อแยกแขนง ออกที่ซอกกาบใบ ผลแบบผลผนังชั้นในแข็ง รูปทรงกลม สุกสีน้ำตาลอมม่วงถึงสีดำ เมล็ดรูปทรงรี มีร่องตามยาวจำนวนมาก เป็นร่องลึก ๕ ร่อง
 เคราฤาษีเป็นไม้ต้นพวกปาล์ม ลำต้นเดี่ยว เจริญเติบโตช้า สูงได้ถึง ๑๐ ม. เส้นผ่านศูนย์กลางลำต้น ๑๐-๑๕ ซม. มีเส้นใยยาวคล้ายเคราสีนํ้าตาลรอบคอต้นใบเดี่ยว เรียงเวียนถี่ใกล้ยอด ๑๐-๑๕ ใบ รูปฝ่ามือแผ่นใบกว้างและยาวประมาณ ๑ ม. ด้านบนสีเขียวเข้มเป็นมัน ด้านล่างสีเทาอ่อน มีกระจังใบสีเหลืองนูนเด่นเป็นวงกลม เส้นผ่านศูนย์กลาง ๕-๖ ซม. ขอบใบจักเว้าลึกเกือบถึงจุดกลางใบจำนวน ๒๐-๓๐(-๕๓) แฉก แฉกอาจเหยียดตรงหรือโค้งลง ปลายอาจแยกเป็น ๒ แฉก โคนก้านใบแผ่เป็นกาบสั้นและโอบแนบชิดลำต้น ก้านใบยาวประมาณ ๑ ม. สีเหลืองปนนํ้าตาล มีหนามเล็ก ๆ ตามขอบช่อดอกแบบช่อแยกแขนง ออกที่ซอกกาบใบ เป็นช่อตั้งตรง ยาว ๗๐-๘๐ ซม. มี ๓-๕ ช่อ แต่ละช่อที่โคนมีกาบรูปคล้ายเรือ ก้านช่อดอกโค้งอ่อน ยาวประมาณ ๓๐ ซม. มีใบประดับรูปทรงกระบอกหุ้มเป็นช่วง ๆ ดอกสีเหลือง กลีบรวมโคนเชื่อมติดกันเป็นรูปถ้วยปลายแยกเป็น ๖ แฉก เกสรเพศผู้ ๙-๑๒ เกสร ก้านชูอับเรณูสั้นมาก โคนก้านชูอับเรณูค่อนข้างแผ่ออกติดกันเป็นรูปถ้วย รังไข่อยู่เหนือวงกลีบ รูปค่อนข้างกลม มี ๑ ช่อง ออวุล ๑ เม็ด ก้านยอดเกสรเพศเมียสั้นมากยอดเกสรเพศเมียเว้าเล็กน้อย คล้ายรูปถ้วยผลแบบผลผนังชั้นในแข็ง รูปทรงกลม เส้นผ่านศูนย์กลางประมาณ ๑.๕ ซม. สุกสีนํ้าตาลอมม่วงถึงสีดำเมล็ดรูปทรงรี มีร่องตามยาวจำนวนมาก เป็นร่องลึก ๕ ร่องเคราฤาษีเป็นพรรณไม้ต่างประเทศ มีถิ่นกำเนิดในประเทศคิวบา เจริญเติบโตช้ามาก และทนทานนำเข้ามาปลูกในประเทศไทยเป็นปาล์มประดับ และใช้ประดับได้เป็นระยะเวลานาน.
ผู้เขียน ดร.ปียะ เฉลิมกลิ่น

เครือกล้วยน้อย Hiptage triacantha Pierre
วงศ์ Malpighiaceae
ชื่ออื่น ๆ สามหุนเครือ (ตะวันออกเฉียงเหนือ)
 ไม้เถาเนื้อแข็ง กิ่งอ่อนมีขนสีน้ำตาลแกมเหลืองกิ่งแก่เกลี้ยง ใบเดี่ยว เรียงตรงข้าม รูปรีหรือรูปรีแกม รูปขอบขนาน หรืออาจพบรูปไข่กลับบ้าง มักพบต่อมตรงโคนใบด้านล่าง ๒ ต่อม ช่อดอกแบบช่อกระจะ ออกที่ยอดและตามซอกใบใกล้ปลายกิ่ง ดอกสีขาวหรือสีเหลืองอ่อน มีต่อมเห็นชัดบนกลีบเลี้ยง ผลแบบผลแห้งแยก ๓ ซีก ซีกผลมีปีก ๓ ปีก รูปแถบ ปลายแหลมคล้ายหนาม เมล็ดรูปค่อนข้างกลม ขนาดเล็ก
 เครือกล้วยน้อยเป็นไม้เถาเนื้อแข็ง กิ่งอ่อนมีขนสีน้ำตาลแกมเหลือง กิ่งแก่เกลี้ยงใบเดี่ยว เรียงตรงข้าม รูปรีหรือรูปรีแกมรูปขอบขนาน หรืออาจพบรูปไข่กลับบ้าง กว้าง ๑-๓ ซม. ยาว ๓-๗ ซม. ปลายมนหรือเป็นติ่งหนาม โคนมนหรือรูปลิ่ม ขอบเรียบ ใบอ่อนมีขนสีขาว ใบแก่เกลี้ยง มักพบต่อมตรงโคนใบด้านล่าง ๒ ต่อม และตามแนวขอบใบด้านล่าง เส้นแขนงใบข้างละ ๕-๘ เส้น ก้านใบยาว ๔-๕ มม. เกือบเกลี้ยงช่อดอกแบบช่อกระจะ ออกที่ยอดและตามซอกใบใกล้ปลายกิ่ง ยาว ๔-๑๐ ซม. มีขนสีเหลือง ก้านช่อดอกยาว ๐.๕-๑(-๑.๒) ซม. ก้านดอกยาว ๓-๕ มม. มีขนสั้นหนานุ่มสีเหลือง เมื่อเป็นก้านผลยาวประมาณ ๘ มม. มีข้อบริเวณกิ่งกลางของก้าน ใบประดับรูปใบหอกยาว ๒-๔ มม. ใบประดับย่อยรูปใบหอกแกมรูปแถบ ยาว ๑-๒ มม. กลีบเลี้ยง ๕ กลีบ รูปขอบขนาน กว้าง ประมาณ ๑ มม. ยาวประมาณ ๔ มม. ปลายมน โคนตัด มีต่อมเห็นชัด ๑(-๒) ต่อม อยู่ตรงโคนกลีบหรืออาจลงมาถึงก้านดอก ต่อมรูปขอบขนาน รูปแถบ หรือรูปไข่กลับ กว้าง ๐.๗-๑ มม. ยาว ๑.๕-๓ มม. ขอบโค้ง กลีบดอก ๕ กลีบ สีขาวหรือสีเหลืองอ่อน รูปไข่แกมรูปขอบขนานหรือ รูปขอบขนาน กว้างประมาณ ๓.๕ มม. ยาว ๖-๙ มม. ปลายมนโคนรูปติ่งหู ขอบหยักมนและหยักซี่ฟัน มีขนครุยก้านกลีบยาวประมาณ ๑ มม. เกสรเพศผู้ ๑๐ เกสร ยาวไม่เท่ากัน เกสรที่ยาวสุดมี ๑ เกสร ยาวประมาณ ๘ มม. ที่เหลือยาวประมาณ ๓ มม. รังไข่อยู่เหนือวงกลีบ รูปค่อนข้างกลม เส้นผ่านศูนย์กลาง ๑-๒ มม. มีขน มี ๓ ช่อง แต่ละช่องมีออวุล ๑ เม็ด ก้านยอดเกสรเพศเมียยาวประมาณ ๕ มม. เกลี้ยง ยอดเกสรเพศเมียเรียวแหลมผลแบบผลแห้งแยก ๓ ซีก ซีกผลมีขนสีขาวหรือสีเหลืองอ่อน มีปีก ๓ ปีก รูปแถบ ปลายแหลมคล้ายหนาม ยาว ๑-๑.๕ ซม. เมล็ดรูปค่อนข้างกลม ขนาดเล็กเครือกล้วยน้อยมีเขตการกระจายพันธุ์ในประเทศไทยทางภาคตะวันออกเฉียงเหนือ ภาคตะวันออกและภาคตะวันออกเฉียงใต้ มักพบขึ้นในป่าผลัดใบ ที่สูงจากระดับน้ำทะเล ๕๐-๒๐๐ ม. ออกดอกและเป็นผลประมาณเดือนสิงหาคม ในต่างประเทศพบที่ภูมิภาคอินโดจีน.
ผู้เขียน ศ.พวงเพ็ญ ศิริรักษ์

เครือขาง Embelia scandens (Lour.) Mez
ชื่อพ้อง Calispermum scandens Lour., Embelia hainanensis Merr.
วงศ์ Myrsinaceae
 ไม้พุ่มรอเลื้อย เปลือกสีเทาถึงสีน้ำตาลเข้ม ใบเดี่ยว เรียงเวียน รูปรีแกมรูปขอบขนาน รูปรี หรือรูปไข่ ดอกแยกเพศต่างต้นหรือดอกแยกเพศต่างต้นแกมดอกสมบูรณ์เพศ ช่อดอกแบบช่อกระจะ มีขนออกตามซอกใบ ดอกสีขาวหรือสีขาวแกมเขียว ผลแบบผลผนังชั้นในแข็ง รูปค่อนข้างกลม มีต่อมเล็กเป็นจุดใสสีดำ สุกสีแดงคล้ำ เมล็ดรูปค่อนข้างกลม
 เครือขางเป็นไม้พุ่มรอเลื้อย ยาวได้ถึง ๘ ม. กิ่งเรียวเกลี้ยงหรืออาจมีขน เปลือกสีเทาถึงสีน้ำตาลเข้มใบเดี่ยว เรียงเวียน รูปรีแกมรูปขอบขนานรูปรีหรือรูปไข่กว้าง ๒.๕-๕ ซม. ยาว ๔-๑๒ ซม. ปลายมนหรือแหลมโคนมนหรือรูปลิ่ม ขอบเรียบหรือจักบริเวณใกล้ปลายใบ แผ่นใบหนา อาจเป็นมันวาว ด้านบนสีเขียวเข้มกว่าด้านล่าง มักมีต่อมเล็กเป็นจุดสีดำตามขอบใกล้ปลายใบเส้นแขนงใบข้างละ ๖-๑๐ เส้น เห็นชัดทางด้านล่างก้านใบยาว ๐.๕-๑ ซม. เป็นร่องทางด้านบนเกลี้ยงดอกแยกเพศต่างต้นหรือดอกแยกเพศต่างต้นแกมดอกสมบูรณ์เพศ ช่อดอกแบบช่อกระจะ ยาว ๑-๕ ซม. มีขน ออกตามซอกใบ ใบประดับรูปลิ่มแคบ ดอกสีขาวหรือสีขาวแกมเขียว ดอกเพศผู้เมื่อบานมีเส้นผ่านศูนย์กลาง ๑.๕-๒ มม. ก้านดอกยาว ๑.๕-๒.๕ มม. ดอกเพศเมียเมื่อบานมีเส้นผ่านศูนย์กลางประมาณ ๑.๕ มม. ก้านดอกยาว ๐.๘-๑.๒ มม. ทุกส่วนมีขนกลีบเลี้ยงโคนเชื่อมติดกันเล็กน้อย ปลายแยกเป็นแฉกเล็กมาก ๕ แฉก รูปไข่ ปลายมน ค่อนข้างเกลี้ยงโคนกลีบด้านนอกมีขน กลีบดอกโคนเชื่อมติดกันเล็กน้อยปลายแยกเป็น ๕ แฉก รูปรีหรือรูปขอบขนานแกมรูปไข่กลับ กว้างประมาณ ๑ มม. ยาวประมาณ ๑.๕ มม. ปลายมน มีต่อมเล็กเป็นจุดใสสีแดงและสีดำ ด้านนอกเกลี้ยง ด้านในมีขน เกสรเพศผู้ ๕ เกสร ยาวพ้นกลีบดอกเล็กน้อย ก้านชูอับเรณูสีขาว โคนก้านมีขน อับเรณูสีเหลืองอมนํ้าตาล รูปไข่ถึงรูปขอบขนาน กว้างและยาวประมาณ ๐.๔ มม. ปลายตัด โคนรูปหัวใจ มี ๒ ช่อง ด้านหลังแกนอับเรณูมีต่อมเล็กเป็นจุดใสสีแดง เกสรเพศผู้ที่เป็นหมันในดอกเพศเมียมีขนาดเล็กและสั้นกว่ารังไข่อยู่เหนือวงกลีบ รูปไข่หรือรูปค่อนข้างกลม เกลี้ยง มี ๑ ช่อง มีออวุล ๑ เม็ด ก้านยอดเกสรเพศเมียโค้ง ยาวประมาณ ๐.๕ มม. ติดทน ยอดเกสรเพศเมียเป็นลุ่มเล็กหรือเว้าตื้น ๒ พูผลแบบผลผนังชั้นในแข็ง รูปค่อนข้างกลม เส้นผ่านศูนย์กลาง ๓-๕ มม. มีต่อมเล็กเป็นจุดใสสีดำผลสุกสีแดงคลํ้า มีเมล็ดเดียว รูปค่อนข้างกลมเครือขางมีเขตการกระจายพันธุ์ในประเทศไทยทางภาคตะวันออกเฉียงเหนือและภาคตะวันออกพบขึ้นตามชายป่าดิบและตามริมแหล่งนํ้า ที่สูงจากระดับนํ้าทะเล ๓๐๐-๖๐๐ ม. ส่วนมากออกดอกและเป็นผลเดือนพฤศจิกายนถึงธันวาคมในต่างประเทศพบที่จีน และภูมิภาคอินโดจีน.
ผู้เขียน นางจารีย์ บันสิทธิ์

เครือขางปุก Melodinus cambodiensis Pierre ex Spire
วงศ์ Apocynaceae
 ไม้เถา มียางสีขาว ใบเดี่ยว เรียงตรงข้ามรูปไข่ รูปขอบขนาน รูปขอบขนานแกมรูปใบหอก หรือรูปรี ช่อดอกแบบช่อแยกแขนง ออกทีซอกใบและปลายกิ่ง ดอกสีขาว รูปทรงกระบอกแคบ ผลแบบผลมีเนื้อหนึ่งถึงหลายเมล็ด เปลือกแข็ง รูปทรงกลม เมล็ดแบน รูปทรงรี
 เครือขางปุกเป็นไม้เถา มียางสีขาว กิ่งแขนงมีขนละเอียดหนาแน่นแล้วเปลี่ยนเป็นเกลี้ยงใบเดี่ยว เรียงตรงข้าม รูปไข่ รูปขอบขนาน รูปขอบขนานแกมรูปใบหอก หรือรูปรี กว้าง ๑-๔ ซม. ยาว ๓-๑๒ ซม. ปลายเรียวแหลมสั้นหรือมนโคนมนถึงรูปลิ่มขอบเป็นคลื่น แผ่นใบหนาคล้ายแผ่นหนัง เส้นแขนงใบ ข้างละ ๑๓-๒๒ เส้น ทุกเส้นปลายโค้งเชื่อมกันเป็นเส้นขอบในใกล้ขอบใบ ก้านใบและเส้นกลางใบด้านล่างมีขนละเอียด เมื่อแก่เกลี้ยง ก้านใบยาว ๐.๕-๑.๑ ซม.ช่อดอกแบบช่อแยกแขนง ออกที่ชอกใบและปลายกิ่ง ยาวได้ถึง ๑๓ ซม. ช่อย่อยแบบช่อกระจุกมีขนละเอียด กลีบเลี้ยงโคนเชื่อมติดกันเป็นรูประฆังตื้นปลายแยกเป็น ๕ แฉก แต่ละแฉกซ้อนเหลื่อมกันมากรูปไข่ กว้าง ๑-๒ มม. ยาว ๑.๕-๓.๕ มม. ปลายแหลมถึงมน ด้านนอกมีขนละเอียด และตามขอบมีขนครุยละเอียด กลีบดอกสีขาว โคนเชื่อมติดกันเป็นหลอดรูปทรงกระบอกแคบ ยาว ๐.๘-๑.๕ ซม. โคนหลอดแคบเข้าเล็กน้อย มีขนทั้ง ๒ ด้าน บริเวณปากหลอดมีสีส้ม ปลายหลอดแยกเป็น ๕ แฉก ซ้อนเหลื่อมเวียนทางด้านซ้ายในดอกตูม แต่ละแฉกรูปขอบขนานแคบและเบี้ยว ยาว ๐.๖-๑.๑ ซม. ปลายมน มีขนทั้ง ๒ ด้าน ปากหลอดกลีบดอกมีกะบังรอบเป็นขนละเอียดประปราย ยาวไม่เกิน ๑ มม. เกสรเพศผู้ติดอยู่ในหลอดกลีบดอกสูงจากฐาน ๒.๕-๓.๕ มม. ก้านรูอับเรณูสั้นเป็นเส้นบางคล้ายเส้นด้าย อับเรณูรูปขอบขนาน กว้างประมาณ ๐.๕ มม. ยาว ๑-๒ มม. ปลายสอบเรียวและเป็นติ่งหนาม โคนรูปหัวใจ อับเรณูไม่เกาะติดกับยอดเกสรเพศเมีย รังไข่อยู่เหนือวงกลีบ ยาว ๑-๑.๕ มม. เกลี้ยง มี ๒ ช่อง แต่ละช่องมีออวุลจำนวนมาก ก้านยอดเกสรเพศเมียเรียวบาง ยาว ๑-๒ มม. ยอดเกสรเพศเมียรูปไข่ ยาว ๑-๒ มม. ปลายแหลมแยกเป็น ๒ แฉกผลแบบผลมีเนื้อหนึ่งถึงหลายเมล็ด เปลือกแข็ง รูปทรงกลม เส้นผ่านศูนย์กลาง ๔-๖ ซม. เมล็ดแบน รูปทรงรีกว้างประมาณ ๐.๗ ซม. ยาว ๑-๒ ซม.เครือขางปุกมีเขตการกระจายพันธุ์ในประเทศไทยทางภาคเหนือ ภาคตะวันออกเฉียงเหนือ และภาคตะวันออก พบขึ้นในป่าดิบหรือตามชายป่าดิบ ที่สูงตั้งแต่ใกล้ระดับน้ำทะเลถึงประมาณ ๑,๒๐๐ ม. ในต่างประเทศพบที่กัมพูชาและลาว.
ผู้เขียน รศ. ดร.อบฉันท์ ไทยทอง และ ผศ. ดร.มานิต คิดอยู่

เครือข้าวมาก Alyxia siamensis Craib
ตี่อพ้อง Alyxia balansae Pit.
วงศ์ Apocynaceae
 ไม้เถา มียางมีขาว ใบเดี่ยว เรียงตรงข้าม หรือเรียงเป็นวงรอบ ๓ ใบ รูปรี รูปขอบขนาน รูปไข่กลับหรือรูปใบหอกกลับ ช่อดอกแบบช่อแยกแขนง ออกที่ซอกใบและปลายกิ่ง ดอกมีขาว บางครั้งแกมสีส้มรูปทรงกระบอกแคบ ผลแบบผลผนังชั้นในแข็ง รูปเกือบกลมหรือทรงรี อวบนํ้า เมล็ดทรงรูปไข่
 เครือข้าวมวกเป็นไม้เถา มียางสีขาว กิ่งอ่อนอาจมีขนละเอียดหรือเกลี้ยง กิ่งแก่สีเทา เกลี้ยง และมีช่องอากาศใบเดี่ยว เรียงตรงข้าม หรือเรียงเป็นวงรอบ ๓ ใบ รูปรี รูปขอบขนาน รูปไข่กลับ หรือรูปใบหอกกลับ กว้าง ๑.๗-๕.๗ ซม. ยาว ๕-๑๘.๕ ซม. ปลายเรียวแหลมโคนรูปลิ่มถึงมน แผ่นใบหนาคล้ายแผ่นหนัง เกลี้ยงเส้นแขนงใบข้างละ ๒๒-๕๔ เส้น ออกเกือบตั้งฉากกับเสันกลางใบ ปลายเชื่อมติดกันเป็นเส้นขอบในใกล้ขอบใบมักเห็นเด่นชัดทางด้านบน ก้านใบยาว ๐.๕-๑.๒ ซม.ช่อดอกแบบช่อแยกแขนง มักออกที่ชอกใบและปลายกิ่งเป็นกลุ่ม ๓-๔ ช่อ ยาว ๒.๕-๗.๒ ซม. ช่อย่อยแบบช่อกระจุก ออกตรงข้าม มีขนละเอียดหนาแน่นใบประดับย่อยรูปไข่ ยาวประมาณ ๑ มม. ปลายแหลมก้านดอกยาว ๑-๒ มม. กลีบเลี้ยงโคนเชื่อมติดกันเป็นรูปถ้วยตื้น ปลายแยกเป็น ๕ แฉก แต่ละแฉกรูปไข่หรือรูปใบหอก กว้างประมาณ ๑ มม. ยาว ๑.๓-๒ มม. ปลายแหลมถึงเรียวแหลม มีขนละเอียดทางด้านนอก กลีบดอกสีขาว บางครั้งแกมสีส้มโคนเชื่อมติดกันเป็นรูปทรงกระบอกแคบ ยาว ๔-๖ มม. ช่วงปลายป่องออกเล็กน้อยบริเวณรอบเกสรเพศผู้ปลายหลอดแยกเป็น ๕ แฉก แต่ละแฉกรูปรี รูปขอบขนาน หรือรูปไข่ ยาว ๑.๔-๒.๕ มม. เรียงซ้อนเหลื่อมเวียนไปทางซ้ายในดอกตูม ปลายมน มีขนเล็กน้อยบริเวณปากหลอดหรือที่ใคนแฉกกลีบดอกด้านนอก ด้านในครึ่งบนของหลอดมีขน เกสรเพศผู้ติดอยู่ในหลอดกลีบดอกสูงจากฐาน ๓-๔ มม. ก้านชูอับเรณูเป็นเส้นบาง ยาวประมาณ ๐.๕ มม. อับเรณูรูปไข่หรือรูปไข่แกมรูปใบหอกแคบ กว้างประมาณ ๐.๕ มม. ยาวประมาณ ๑ มม. ปลายเรียวแหลมโคนรูปหัวใจไม่เกาะติดกับยอดเกสรเพศเมีย รังไข่อยู่เหนือวงกลีบ มี ๑ คู่ ยาว ๐.๕-๑ มม. มีขนแต่ละรังไข่รูปเกือบกลม มี ๑ ช่อง ออวุล ๒-๓ เม็ด ก้านยอดเกสรเพศเมียเชื่อมติดกัน ลักษณะคล้ายเส้นด้ายก้านยอดเกสรเพศเมีย และยอดเกสรเพศเมียยาวรวมกัน ๒-๔ มม. ยอดเกสรเพศเมียรูปกระสวย ปลายแยกเล็กน้อยเป็นแฉกตื้น ๒ แฉกผลแบบผลผนังชั้นในแข็ง ออกเป็นคู่ ถ้าทุกเมล็ดเจริญ จะเป็นฝักคอด แต่โดยมากมักจะเจริญเพียงเมล็ดเดียว ทำให้ผลเป็นรูปเกือบกลมหรือทรงรี อวบนํ้ากว้าง ๑-๑.๖ ซม. ยาว ๑.๓-๓.๒ ซม. มีขน สุกลีดำ เมล็ดทรงรูปไข่ กว้างประมาณ ๗ มม. ยาว ๑-๑.๕ ซม.เครือข้าวมวกมีเขตการกระจายพันธุ์ในประเทศไทยทางภาคเหนือ ภาคตะวันออกเฉียงเหนือ ภาคตะวันออก และภาคตะวันออกเฉียงใต้ พบขึ้นตามป่าดิบที่สูงจากระดับนํ้าทะเล ๘๐๐-๑,๕๓๐ ม. ในต่างประเทศพบที่จีนและลาว.
ผู้เขียน รศ. ดร.อบฉันท์ ไทยทอง และ ผศ. ดร.มานิต ศิตอยู่

เครือข้าวเย็น Millettia kityana Craib
วงศ์ Leguminosae-Papilionoideae
ชื่ออื่น ๆ ลางเย็น, สางจืด, สางเย็น(เหนือ)
 ไม้เถาขนาดใหญ่ ทุกส่วนที่ยังอ่อนมีขนนุ่มหนาแน่นสีน้ำตาลแกมเทา ใบประกอบแบบขนนก ชั้นเดียวปลายคี่ เรียงเวียน มีใบย่อย ๕-๙ ใบ รูปไข่กลับหรือรูปรีแกมรูปไข่กลับ เรียงตรงข้ามหูใบเรียวแหลม ช่อดอกแบบช่อกระจะเชิงประกอบออกเป็นกระจุกตามปลายกิ่งอ่อนหรือเหนือรอยแผลใบใกล้ปลายกิ่ง ดอกรูปดอกถั่ว สีเหลืองอ่อนแกมม่วงผลแบบผลแห้งแตก เป็นฝัก รูปขอบขนานแกมรูปใบหอกกลับ มีขนนุ่มหนาแน่น เมล็ดรูปคล้ายไต
 เครือข้าวเย็นเป็นไม้เถาขนาดใหญ่ ยาวได้ถึง ๔๕ ม. เลื้อยทอดแผ่กิ่งก้านปกคลุมเรือนยอดไม้ ทุกส่วนที่ยังอ่อนมีขนนุ่มหนาแน่นสีนํ้าตาลแกมเทา ถ้าตัดต้นในขณะที่ยังสดอยู่ จะมีนํ้าเลี้ยงสีแดงซึมออกมาใบประกอบแบบขนนกชั้นเดียวปลายคี่ เรียงเวียนมีใบย่อย ๕-๙ใบ เรียงตรงข้ามยกเว้นใบปลายสุด รูปไข่กลับหรือรูปรีแกมรูปไข่กลับ กว้าง ๒.๕ ซม. ยาว ๓.๕-๘ ซม. ปลายมนกว้าง ปลายเส้นกลางใบมักยื่นโผล่พ้นขอบใบออกไปเล็กน้อย โคนสอบ ขอบเรียบ แผ่นใบค่อนข้างหนาคล้ายแผ่นหนัง ด้านบนมีขนค่อนข้างสาก ด้านล่างมีขนสีเทานุ่มหนาแน่น เส้นแขนงใบข้างละ ๙-๑๒ เส้น เส้นใบย่อยคล้ายขั้นบันได พอสังเกตเห็นได้ทางด้านล่างใบย่อยปลายสุดมีขนาดใหญ่และยาวกว่าใบย่อยคู่ข้าง ก้านใบยาวประมาณ ๕ มม. มีขนละเอียดหนาแน่นหูใบเรียวแหลมช่อดอกแบบช่อกระจะเชิงประกอบ ออกเป็นกระจุกตามปลายกิ่งอ่อนหรือเหนือรอยแผลใบใกล้ปลายกิ่ง ช่อยาว ๑๐-๑๕ ซม. ทุกส่วนมีขนนุ่มหนาแน่นสีเทาแกมน้ำตาล ดอกรูปดอกถั่ว ออกตามซอกใบประดับซอก ละ ๑ ดอก ใบประดับเป็นเส้นเรียวเล็กคล้ายเหล็กหมาด ยาวประมาณ ๒ มม. ร่วงง่าย กลีบเลี้ยงสีม่วงเข้ม โคนเชื่อมติดกันเป็นรูปกรวย กว้างและยาวประมาณ ๒ มม. ปลายแยกเป็นแฉกเรียวแหลม ๕ แฉก มีขนค่อนข้างหนาแน่นทางด้านนอก กลีบดอก ๕ กลีบ สีเหลืองอ่อนแกมม่วง กลีบกลางรูปไข่กลับ ยาวประมาณ ๑ ซม. กว้าง ประมาณ ๕ มม. ปลายกลีบหยักเว้าเข้า ส่วนกลีบคู่ข้างและกลีบคู่ล่างรูปขอบขนานแคบ ยาวประมาณ ๑ ซม. โคนกลีบเป็นก้านเรียว ส่วนที่เป็นก้านยาวประมาณ ๔ มม. เกสรเพศผู้ ๑๐ เกสร โคนเชื่อมติดกันเป็นหลอดหุ้มรังไข่ ยาวประมาณ ๔ มม. ปลายแยกเป็นก้านชูอับเรณู ยาวประมาณ ๑ มม. รังไข่อยู่เหนือวงกลีบ รูปขอบขนานกว้างประมาณ ๑ มม. ยาวประมาณ ๔ มม. มีขนหนาแน่น มี ๑ ช่อง ออวุล ๕-๗ เม็ด ก้านยอดเกสรเพศเมียโค้งงอนขึ้นผลแบบผลแห้งแตก เป็นฝัก รูปขอบขนานแกมรูปใบหอกกลับ กว้างประมาณ ๑ ซม. ยาวประมาณ ๗ ซม. มีขนนุ่มหนาแน่น ขอบฝักเป็นสันบุนตามยาวเมล็ด ๕-๗ เมล็ด รูปคล้ายไตเครือข้าวเย็นเป็นพรรณไม้ถิ่นเดียวของไทยมีเขตการกระจายพันธุ์ทางภาคเหนือและภาคตะวันออกเฉียงเหนือ พบตามป่าเบญจพรรณแล้ง ที่สูงจากระดับน้ำทะเล ๓๐๐-๕๐๐ ม. ออกดอกและเป็นผลเดือนมีนาคมถึงพฤษภาคมใน พ.ศ. ๒๔๗๐ ศาสตราจารย์ Craib ตั้งชื่อวิทยาศาสตร์ของเครือข้าวเย็นเพื่อเฉลิมพระเกียรติแด่พระบรมวงศ์เธอ พระองศ์เจ้ากิติยากรวรลักษณ์ กรมพระจันทบุรีนฤนาถ (พ.ศ. ๒๔๑๗-๒๔๗๔, ต้นราชสทุลกิติยากร)
ผู้เขียน นางสาวนันทวรรณ สุปันตี

เครือขี้มด Embelia grandifolia H. R. Fletcher
วงศ์ Myrsinaceae
 ไม้พุ่มรอเลื้อย เปลือกสีนํ้าตาลเข้ม ใบเดี่ยวเรียงเวียน รูปไข่กลับหรือรูปรีแกมรูปไข่กลับ ดอกแยกเพศต่างต้นหรือดอกแยกเพศต่างตันแกมดอกสมบูรณ์เพศ ช่อดอกแบบช่อกระจะ ออกตามซอกใบบนกิ่งใหม่ดอกเล็ก สีขาวหรือสีขาวแกมเขียว ผลแบบผลผนังขั้นในแข็ง รูปค่อนข้างกลม เมล็ดเล็ก รูปค่อนข้างกลม
 เครือขี้มดเป็นไม้พุ่มรอเลื้อย เปลือกสีนํ้าตาลเข้มเกลี้ยงใบเดี่ยว เรียงเวียน รูปไข่กลับหรือรูปรีแกมรูปไข่กลับ กว้าง ๕-๑๒ ซม. ยาว ๘-๒๐ ซม. ปลายมนหรือแหลม โคนรูปลิ่มหรือมน บางครั้งอาจเบี้ยว ขอบเรียบแผ่นใบหนาคล้ายแผ่นหนัง เกลี้ยง ด้านล่างมักมีต่อมเล็กเป็นจุดสีดำจำนวนมาก เส้นแขนงใบข้างละ ๑๐-๑๘ เส้น เห็นชัดทั้ง ๒ ด้าน ก้านใบยาว ๑-๒.๕ ซม. เป็นร่องทางด้านบนดอกแยกเพศต่างต้นหรือดอกแยกเพศต่างต้นแกมดอกสมบูรณ์เพศ ช่อดอกแบบช่อกระจะ ยาว ๒-๔ ซม. เกลี้ยง ออกตามซอกใบบนกิ่งใหม่ใบประดับเด็ก ก้านดอกสั้นมากหรือไร้ก้าน ดอกเล็ก สีขาวหรือสีขาวแกมเขียวกลีบเลี้ยงโคนเชื่อมติดกันเด็กน้อย ปลายแยกเป็น ๔ แฉก รูปไข่ กว้างประมาณ ๑ มม. ยาวประมาณ ๑.๕ มม. ปลายแหลมหรือมน มีต่อมเด็กสีดำและขอบมีขนครุยสั้นกลีบดอกโคนเชื่อมติดกันเล็กน้อย ปลายแยกเป็น ๔ แฉก รูปรีหรือรูปขอบขนาน กว้างประมาณ ๑.๕ มม. ยาวประมาณ ๓ มม. ปลายมน ด้านนอกเกลี้ยง ด้านในมีขนเกสรเพศผู้ ๔ เกสร ติดที่ใคนแฉกกลีบดอก ก้านชูอับเรณูสีขาว อับเรณูรูปขอบขนาน กว้างและยาวประมาณ ๑ มม. มี ๒ ช่อง แตกตามยาว ด้านหลังแกนอับเรณูมีจุดโปร่งแสง ในดอกเพศผู้เกสรเพศเมียที่เป็นหมันขนาดเล็กและในดอกเพศเมียเกสรเพศผู้ที่เป็นหมันมีขนาดเล็กและสั้น รังไข่อยู่เหนือวงกลีบ รูปพีระมิด มี ๑ ช่อง ออวุล ๑ เม็ด ก้านยอดเกสรเพศเมียสั้นมาก ติดทน ยอดเกสรเพศเมีย เป็นตุ่มเด็กหรือเว้าตื้น ๒ พูผลแบบผลผนังชั้นในแข็ง รูปค่อนข้างกลม เส้นผ่านศูนย์กลางประมาณ ๑ ซม. เมล็ดเล็ก รูปค่อนข้างกลมเครือขี้มดเป็นพรรณไม้ถิ่นเดียวของไทย มีเขตการกระจายพันธุ์ทางภาคตะวันออกเฉียงใต้ พบขึ้นตามภูเขาหินปนในป่าดิบ ที่สูงตั้งแต่ใกล้ระดับนํ้าทะเลถึงประมาณ ๑๐๐ ม. ออกดอกประมาณเดือนมกราคม.
ผู้เขียน นางจารีย์ บันสิทธิ์

เครือเขาแกบ Bauhinia curtisii Prain
ชื่อพ้อง Bauhinia calcicola Craib, Lasiobema curtisii (Prain) de Wit
วงศ์ Leguminosae-Caesalpinioideae
 ไม้พุ่มรอเลื้อยถึงไม้เถาขนาดใหญ่ ทุกส่วนที่ยังอ่อนมีขนสีเทาทั่วไป ใบเดี่ยว เรียงเวียน รูปไข่ถึงรูปรีแกมรูปขอบขนาน ปลายมักแยกเป็น ๒ แฉก ช่อดอกแบบช่อกระจะ ออกตามซอกใบและปลายกิ่งดอกสีเขียวอ่อน ผลแบบผลแห้งแตกลองแนวเป็นฝักแบนรูปแถบ มี ๒-๖ เมล็ด รูปกลมแบนสีนํ้าตาลเข้ม เป็นมัน
 เครือเขาแกบเป็นไม้พุ่มรอเลื้อยถึงไม้เถาขนาดใหญ่ ยาวได้ถึง ๑๐ ม. มีมือเกาะพยุงลำต้น ทุกส่วนที่ยังอ่อนมีขนสีเทาทั่วไปใบเดี่ยว เรียงเวียน รูปไข่ถึงรูปรีแกมรูปขอบขนาน กว้าง ๒.๕-๖ ซม. ยาว ๕-๗ ซม. ปลายแหลมถึงเรียวแหลมและมักแยกเป็น ๒ แฉก ในกรณีที่ปลายแยกแฉกยาวได้ถึง ๑ ใน ๕ เท่าของความกว้างของใบปลายแฉกจะแหลมหรือค่อนข้างแหลม โคนมนหรือหยักเว้ารูปหัวใจ ขอบเรียบหรือเป็นคลื่นบ้างเด็กน้อย แผ่นใบค่อนข้างหนา ด้านบนสีเขียวเข้มเป็นมัน อาจมีขนบ้างประปราย ด้านล่างสีเขียวอ่อน มีขนสีเทาประปรายตามเส้นใบ เส้นโคนใบ (๗-)๘ เส้น เห็นชัดทางด้านล่าง เส้นใบย่อยที่ออกจากเส้นใบด้านข้างใกล้ขอบใบพอสังเกตเห็นได้ทางด้านล่าง และปลายเส้นมักเชื่อมต่อกันใกล้ขอบใบ ก้านใบยาว ๑-๔ ซม. มีขนสั้นสีนํ้าตาลอมเทาหนาแน่นช่อดอกแบบช่อกระจะ ออกตามซอกใบและปลายกิ่ง ยาว ๑๐-๒๕ ซม. ปลายช่อมักโค้งลงและไม่แยกแขนง มีขนสั้นสีเทาทั่วไป ดอกตูมรูปไข่ ยาวประมาณ ๓ มม. ปลายเป็นติ่งแหลม กลีบเลี้ยงโคนอาจเชื่อมติดกันเล็กน้อย ปลายแยกเป็น ๕ แฉก รูปรีหรือรูปไข่ แต่ละแฉกกว้างประมาณ ๑ มม. ยาวประมาณ ๒ มม. มีขนสั้นสีเทา ประปรายทางด้านนอก กลีบดอก ๕ กลีบ สีเขียวอ่อนขนาดไม่เท่ากัน กลีบล่าง ๒ กลีบ รูปช้อน กลีบบน ๓ กลีบ รูปแถบ กว้างประมาณ ๒ มม. ยาว ๔-๗ มม. ก้านกลีบยาว ๒-๓ มม. ทุกส่วนเกลี้ยงผิวกลีบและขอบกลีบย่น ร่วงง่าย เกสรเพศผู้ ๕ เกสร ที่สมบูรณ์มีเพียง ๓ เกสร ก้านชูอับเรณูยาว ๔-๕ มม. อับเรณูแตกตามยาวด้านข้าง มีก้านรังไข่ รังไข่อยู่เหนือวงกลีบ รูปรีคล้ายรูปแถบ กว้างประมาณ ๐.๕ มม. ยาวประมาณ ๔ มม. มีขนสั้นสีเทาประปรายหรือเกลี้ยงมี ๑ ช่อง ออวุลจำนวนมาก ก้านยอดเกสรเพศเมียยาวประมาณ ๑ มม. ปลายสุดแผ่ออกเล็กน้อย ยอดเกสรเพศเมียเล็กมากผลแบบผลแห้งแตกสองแนว เป็นฝักแบนรูปแถบกว้างประมาณ ๑.๕ ซม. ยาว ๕-๖ ซม. ผิวเรียบเป็นมันปลายผลเป็นจะงอยโค้งสั้น ๆ เมล็ดมี ๒-๖ เมล็ด รูปกลมแบน สีนํ้าตาลเข้ม เป็นมัน เส้นผ่านศูนย์กลางประมาณ ๑ ซม.เครือเขาแกบมีเขตการกระจายพันธุ์ในประเทศไทยทั่วทุกภาค พบตามชายป่าดิบ ที่สูงจากระดับนํ้าทะเล ๓๐๐-๖๐๐ ม. หากขึ้นตามที่โล่งจะเป็นไม้พุ่มเตี้ยออกดอกและเป็นผลเดือนธันวาคมถึงพฤษภาคม ในต่างประเทศพบที่ภูมิภาคอินโดจีนและมาเลเซีย.
ผู้เขียน ดร.จำลอง เพ็งคล้าย

เครือเขาแกลบ VentHago ochrocarpa Pierre
วงศ์ Rhamnaceae
 ไม้เถาเนื้อแข็ง กิ่งอ่อนมีขน กิ่งแก่ค่อนข้างเกลี้ยง ใบเดี่ยว เรียงเวียน รูปไข่กลับถึงรูปขอบขนานหรือรูปแถบ เส้นใบย่อยแบบขั้นบันได ช่อดอกแบบช่อกระจะ ออกตามซอกใบหรือปลายกิ่ง ดอกเล็กสีขาวอมเหลืองหรือสีขาวอมเขียว ผลแบบผลปีกเดียวรูปค่อนข้างรี ปีกรูปไข่กลับแกมรูปแถบ เมล็ดขนาดเล็กรูปค่อนข้างกลม
 เครือเขาแกลบเป็นไม้เถาเนื้อแข็ง กิ่งอ่อนมีขนกิ่งแก่ค่อนข้างเกลี้ยงใบเดี่ยว เรียงเวียน รูปไข่กลับถึงรูปขอบขนานหรือรูปแถบ กว้าง ๒-๔ ซม. ยาว ๕-๑๑ ซม. ปลายแหลมหรือมน มักมีติ่งแหลมหรือมีติ่งหนาม โคนมนหรือรูปหัวใจ มักเบี้ยว ขอบหยักมนถึงหยักซี่ฟัน แผ่นใบค่อนข้างหนา เกลี้ยง ด้านบนสีเขียวเข้มกว่าด้านล่าง เส้นแขนงใบข้างละ ๔-๗ เส้น เห็นชัดทางด้านล่าง เส้นใบย่อยแบบขั้นบันได ก้านใบยาว ๑-๕ มม. มีหู่ใบเล็กมากช่อดอกแบบช่อกระจะ ออกตามซอกใบหรือปลายกิ่ง ยาว ๑๐-๑๘ ซม. ดอกเล็ก สีขาวอมเหลืองหรือสีขาวอมเขียว ก้านดอกยาวประมาณ ๒.๕ มม. กลีบเลี้ยงเล็กมาก ยาวประมาณ ๑.๒ มม. โคนเชื่อมติดกันเป็นรูปถ้วย ปลายแยกเป็นแฉกเล็ก ๕ แฉก รูปสามเหลี่ยม กลีบดอก ๕ กลีบ รูปไข่กลับ ยาวประมาณ ๓ มม. ปลายเว้าตื้นหรือรูปหัวใจ โคนสอบเรียวคล้ายเป็นก้านเกสรเพศผู้ ๕ เกสร อับเรณูเด็กมาก จานฐานดอกเกลี้ยงรังไข่กึ่งใต้วงกลีบ มี ๒ ช่อง แต่ละช่องมีออวุล ๑ เม็ด ก้านยอดเกสรเพศเมียสั้นมาก ปลายหยัก ๒ หยัก ยอดเกสรเพศเมียเด็กผลแบบผลปีกเดียว รูปค่อนข้างรี ปีกรูปไข่กลับแกมรูปแถบ กว้างประมาณ ๙ มม. ยาว ๖-๗ ซม. กลีบเลี้ยงเจริญขึ้นมาทุ้มผลประมาณครึ่งผล เมล็ดขนาดเล็ก รูปค่อนข้างกลมเครือเขาแกลบมีเขตการกระจายพันธุ์ในประเทศไทยทางภาคตะวันออกเฉียงเหนือ พบตามป่าดิบแล้งที่สูงตั้งแต่ใกล้ระดับน้ำทะเลถึงประมาณ ๔๐๐ ม. ในต่างประเทศพบที่ภูมิภาคอินโดจีน.
ผู้เขืยน นางจารีย์ บันสิทธิ์

เครือเขาขน ๑ Aspidopterys nutans (Roxb. ex DC.) A. Juss.
ขึ้อพ้อง Hiraea nutans Roxb. ex DC., Aspidopterys lanuginosa (Wall.) A. Juss.
วงศ์ Malpighiaceae
ชื่ออื่น ๆ เครือเขาป่น(เหนือ); เครือต่อ (ตะวันออกเฉียงเหนือ)
 ไม้เถาเนื้อแข็ง เกือบทุกส่วนเมื่อยังอ่อนมีขนสั้นนุ่มสีขาว กิ่งแก่เกลี้ยง ใบเดี่ยว เรียงตรงข้าม รูปรี รูปไข่ รูปไข่กลับ หรือเกือบกลม ช่อดอกแบบช่อแยกแขนง ออกที่ปลายกิ่ง ดอกสีขาวอมเทา ผลแบบผลแห้งแยก ๓ ปีก ซีกผลมีปีก ๓ ปีก แต่เจริญเพียงปีกข้าง ๒ ปีก แกนซีกผลรูปพีระมิด เมล็ดรูปทรงริ
 เครือเขาขนชนิดนี้เป็นไม้เถาเนื้อแข็ง เกือบทุกส่วนเมื่อยังอ่อนมีขนสั้นนุ่มสีขาว กิ่งแก่เกลี้ยงใบเดี่ยว เรียงตรงข้าม รูปรี รูปไข่ รูปไข่กลับหรือเกือบกลม กว้าง ๕-๑๒ ซม. ยาว ๖.๕-๑๓ ซม. ปลายเรียวแหลมหรือเป็นติ่งหนาม โคนมนหรือกึ่งรูปหัวใจ ขอบเรียบ แผ่นใบหนาคล้ายแผ่นหนัง ด้านบนเกลี้ยง ด้านล่างมีขนสั้นนุ่มสีขาว เส้นแขนงใบข้างละ ๔-๗(-๘) เส้น เห็นชัด ก้านใบยาว ๑-๔ ซม. มีสันตามแนวยาว มีขนสั้นนุ่ม เมื่อแก่เกลี้ยงช่อดอกแบบช่อแยกแขนง ออกที่ปลายกิ่ง ยาวได้ถึง ๒๘ ซม. มีขนสั้นนุ่ม ก้านดอกสีเหลือง เป็นข้อบริเวณกึ่งกลางของก้าน ยาว ๐.๒-๑.๘ ซม. เมื่อเป็นผลยาว ๑.๒-๒.๒ ซม. ใบประดับรูปใบหอก ยาว ๑-๗ มม. ใบประดับย่อยยาวประมาณ ๑ มม. ปลายแหลม ดอกสีขาวอมเทา กลีบเลี้ยง ๕ กลีบ รูปไข่กลับแกมรูปขอบขนานกว้างประมาณ ๑ มม. ยาว ๑-๒ มม. ปลายมน โคนตัดเกลี้ยง กลีบดอก ๕ กลีบ รูปขอบขนาน กว้าง ๒-๒.๕ มม. ยาว ๔-๕ มม. ปลายมน โคนตัด เกสรเพศผู้ ๑๐ เกสร ก้านชูอับเรณูยาว ๑.๕-๒.๕ มม. รูปเส้นด้าย โคนกว้างและเชื่อมติดกันเด็กน้อย อับเรณูยาว ๑-๑.๒ มม. จานฐานดอกเล็กมาก รูปถ้วย เมื่อเป็นผลจะมีพูปลายเรียวแหลม สูงประมาณ ๑ มม. รังไข่อยู่เหนือวงกลีบรูปกลม เส้นผ่านศูนย์กลางประมาณ ๑ มม. มีขนหยาบแข็ง มี ๓ ช่อง แต่ละช่องมีออวุล ๑ เม็ด ก้านยอดเกสรเพศเมียมี ๓ ก้านยาว ๒-๒.๕ มม. ยอดเกสรเพศเมีย เป็นตุ่มเด็กผลแบบผลแห้งแยก ๓ ซีก แกนซีกผลรูปพีระมิด สูง ๑-๒ มม. ซีกผลมีปีก ๓ ปีก แต่เจริญเพียงปีกข้าง ๒ ปีก และเชื่อมติดกันเป็นแผ่นค่อนข้างกลมล้อมซีกผล เมล็ดรูปทรงรี กว้างประมาณ ๒ มม. ยาวประมาณ ๑ ซม.เครือเขาขนชนิดนี้มีเขตการกระจายพันธุ์ในประเทศไทยทางภาคเหนือ ภาคตะวันออก ภาคกลาง และภาคใต้พบขึ้นตามภูเขาหินปูน ป่าผสมผลัดใบ และป่าละเมาะ ที่สูงจากระดับน้ำทะเล ๕๐-๖๐๐ ม. ในต่างประเทศพบที่อินเดีย พม่า และภูมิภาคอินโดจีน.
ผู้เขียน ศ.พวงเพ็ญ คิริรักษ์

เครือเขาขน ๒ Paracalyx scariosus (Roxb.) Ali
ชื่อพ้อง Cylista scariosa Roxb.
วงศ์ Leguminosae-Papilionoideae
ชื่อสามัญ Ran ghevada
 ไม้เถา ทุกส่วนมีขนสั้นนุ่มประปราย ใบประกอบแบบขนนกปลายคี่ เรียงเวียน มีใบย่อย ๓ ใบ รูปไข่หรือรูปคล้ายสี่เหลี่ยมข้าวหลามตัด ใบย่อยใบปลายมีขนาดใหญ่กว่าใบย่อยคู๋ล่าง ช่อดอกแบบช่อกระจะออกตามปลายกิ่งหรือตามซอกใบใกล้ปลายกิ่ง มีขนประปราย ดอกรูปดอกถั่ว สีเหลือง มีแถบยาวสีส้ม ผลแบบผลแห้งแตก เป็นฝัก รูปเคียวถึงรูปไข่กลับมีขนสั้นนุ่ม กลีบเลี้ยงติตทน เมล็ดมี ๑ เมล็ด
 เครือเขาขนชนิดนี้เป็นไม้เถา ยาว ๒-๕ ม. ทุกส่วนมีขนสั้นนุ่มประปรายใบประกอบแบบขนนกปลายคี่ เรียงเวียน ยาวได้ถึง ๒๖ ซม. ก้านใบยาว ๓.๒-๘ ซม. มีใบย่อย ๓ ใบ รูปไข่หรือรูปคล้ายสี่เหลี่ยมข้าวหลามตัด กว้าง ๒.๒-๑๔ ซม. ยาว ๓.๕-๑๕.๓ ซม. ใบย่อยใบปลายมีขนาดใหญ่กว่าใบย่อยคู่ล่าง ปลายเว้าบุ๋มหรือเรียวแหลม โคนมนขอบเรียบ แผ่นใบค่อนข้างหนา มีขนสั้นนุ่มทั้ง ๒ ด้านเส้นแขนงใบข้างละ ๕-๙ เส้น เส้นใบย่อยแบบขั้นบันได เห็นชัดทางด้านล่าง ด้านบนเป็นร่อง ก้านใบย่อยใบปลายยาว ๐.๔-๓.๒ ซม. ก้านใบย่อยคู่ล่างยาวประมาณ ๓ มม.ช่อดอกแบบช่อกระจะ ออกตามปลายกิ่งหรือตามซอกใบใกล้ปลายกิ่ง มีขนประปราย ช่อดอกยาว ๑๐-๑๕ ซม. ก้านช่อดอกยาว ๕-๑๐ ซม. ก้านดอกยาว ๒-๓ มม. มีขนสั้นนุ่ม ใบประดับมีขนาดใหญ่ ลักษณะเป็นเยื่อบาง ๆ ร่วงง่าย ดอกรูปดอกถั่ว กลีบเลี้ยงสีเขียวอ่อนหุ้มกลีบดอกไว้ทั้งหมด ส่วนโคนเชื่อมติดกันเป็นหลอด ปลายแยกเป็น ๕ แฉก แฉกคู่บนเชื่อมติดกัน ปลายแยกเป็น ๒ แฉก แฉกคู่ข้างมีขนาดเล็ก แฉกล่างรูปเรือ มีขนาดใหญ่ที่สุดกลีบเลี้ยงในช่วงดอกบานยาว ๒.๕-๓ ซม. มีขนสั้นนุ่มในช่วงเป็นผลจะขยายใหญ่ขึ้นเป็น ๒ เท่า กลีบดอก ๕ กลีบ สีเหลือง มีแถบยาวสีส้ม โคนกลีบมีติ่ง กลีบกลางรูปวงกลมหรือรูปไข่กลับ กลีบคู่ข้างรูปขอบขนานแคบ กลีบคู่ล่างรูปขอบขนานแกมรูปไข่กลับโค้งขึ้น เกสรเพศผู้ ๑๐ เกสร เชื่อมติดกัน ๒ กลุ่ม กลุ่มแรกมี ๙ เกสร โคนก้านชูอับเรณูเชื่อมติดกัน อีก ๑ เกสร แยกเป็นอิสระ อับเรณูยาว ๑-๑.๒ มม. รังไข่อยู่เหนือวงกลีบ มี ๑ ช่อง ออวุล ๑ เม็ด ก้านยอดเกสรเพศเมียรูปเส้นด้าย ยาว ๑.๕-๔ มม. ยอดเกสรเพศเมียเป็นตุ่มผลแบบผลแห้งแตก เป็นฝัก รูปเคียวถึงรูปไข่กลับมีขนสั้นนุ่ม มีกลีบเลี้ยงติดทนลักษณะบางและแห้งล้อมรอบ เมล็ดมี ๑ เมล็ดเครือเขาขนชนิดนี้มีเขตการกระจายพันธุ์ในประเทศไทยทางภาคเหนือ พบตามป่าเบญจพรรณที่สูงจากระดับน้ำทะเล ๓๕๐-๙๕๐ ม. ออกดอกเดือนพฤศจิกายนถึงกุมภาพันธ์ ในต่างประเทศพบที่อินเดียและพม่า.
ผู้เขียน นางสาวนันทวรรณ สุปันตี

เครือเขาขมน้อย Heterostemma siamicum Craib
วงศ์ Asclepiadaceae
 ไม้เถา ทุกส่วนมียางสีขาว ใบเดี่ยว เรียงตรงข้าม รูปขอบขนาน รูปขอบขนานแกมรูปไข่ หรือรูปกลมแกมรูปไข่ ปลายก้านบริเวณโคนใบมีต่อมเป็นกระจุกช่อดอกคล้ายช่อซี่ร่ม ออกระหว่างก้านใบ ดอกสีเหลือง รูปวงล้อ ผลแบบผลแห้งแตกแนวเดียวออกเป็นคู่ รูปทรงกระบอกเรียวยาว เมล็ดเล็ก รูปทรงรี แบน ปลายด้านหนึ่งมีขนเป็นพู่
 เครือเขาขมน้อยเป็นไม้เถา ทุกส่วนมียางสีขาวต้น และกิ่งที่ยังอ่อนมีขนสีสนิมประปราย เมื่อแก่เกลี้ยงใบเดี่ยว เรียงตรงข้าม รูปขอบขนาน รูปขอบขนานแกมรูปไข่ หรือรูปกลมแกมรูปไข่ กว้าง ๑.๕-๗.๕ ซม. ยาว ๔-๑๐ ซม. ปลายแหลมและมีติ่งแหลม โคนใบเมื่อยังอ่อนแหลม มน หรือตัดตรง ใบแก่กว้างขึ้น และโคนใบเป็นรูปหัวใจ ขอบเรียบ แผ่นใบบางคล้ายกระดาษ มีขนทั้ง ๒ ด้าน เส้นแขนงใบใกล้โคนใบ ๓-๕ เส้น และเหนือขึ้นไปอีกข้างละ ๒-๔ เส้น ปลายเส้นโค้งขึ้นไปจรดกันใกล้ขอบใบ เห็นค่อนข้างชัดทั้ง ๒ ด้าน ก้านใบยาว ๒-๘ ซม. ด้านบนเป็นร่อง ปลายก้านบริเวณโคนใบมีต่อมขนาดเล็กเป็นกระจุก ๓-๔ ต่อมช่อดอกคล้ายช่อซี่ร่ม ออกระหว่างก้านใบ มีดอกมาก ก้านช่อยาว ๑.๕-๒ ซม. ก้านดอกอ่อนโค้งงอ ยาว ๑.๕-๒ ซม. กลีบเลี้ยง ๕ กลีบ รูปใบหอก ยาวประมาณ ๑ มม. ด้านนอกมีขนยาวแนบ ขอบมีขนครุย กลีบดอกสีเหลือง รูปวงล้อ เส้นผ่านศูนย์กลางประมาณ ๑ ซม. โคนเชื่อมติดกันแผ่เป็นแผ่นแบน ปลายแยกเป็น ๕ แฉก แต่ละแฉกรูปไข่แกมรูปใบหอกหรือรูปขอบขนานแกมรูปใบหอก กว้าง ๒-๒.๕ มม. ยาว ๓-๓.๕ มม. ด้านนอกมีขนด้านในมีขนสั้นละเอียด กลางดอกมีรยางค์สีเหมือนกลีบดอก รูปคล้ายดาวประกอบด้วยรยางค์รูปใบหอกหรือรูปเรือ ๕ อัน แต่ละอันยาวประมาณ ๒ มม. ปลายรยางค์ด้านนอกแหลม ด้านในหรือโคนค่อนข้างหนาด้านบนมีติ่งโค้งเข้า ยาวประมาณ ๑ มม. ด้านล่างเชื่อมติดกับโคนเส้าเกสร เกสรเพศผู้ ๕ เกสร เชื่อมติดกันทางด้านข้างและล้อมรอบยอดเกสรเพศเมีย กลุ่มเรณูเป็นแผ่นรูปค่อนข้างกลมและแบน ติดเป็นคู่บนก้านกลุ่มเรณูสั้น ๆ แผ่นยึดก้านกลุ่มเรณูรูปขอบขนานสีนํ้าตาลเข้มรังไข่อยู่เหนือวงกลีบ มี ๑ คู่ แต่ละรังไข่มี ๑ ช่อง ออวุลจำนวนมาก ก้านยอดเกสรเพศเมียสั้น เชื่อมติดกัน ยอดเกสรเพศเมียเป็นปุ่มรูปเกือบกลมผลแบบผลแห้งแตกแนวเดียว ออกเป็นคู่ รูปทรงกระบอกเรียวยาว กว้างประมาณ ๓ มม. ยาวประมาณ ๑๖ ซม. เมล็ดเล็ก รูปทรงรี แบน ปลายด้านหนึ่งมีขนเป็นพู่ ยาว ๑.๓-๑.๕ ซม.เครือเขาขมน้อยมีเขตการกระจายพันธุ์ในประเทศไทยทางภาคเหนือ ภาคกลาง และภาคตะวันตกเฉียงใต้ พบขึ้นตามป่าผลัดใบ ที่สูงตั้งแต่ใกล้ระดับนํ้าทะเลถึงประมาณ ๔๐๐ ม. ในต่างประเทศพบที่จีนตอนใต้และเวียดนาม.
ผู้เขียน รศ. ดร.อบฉันท์ ไทยทอง

เครือเขาคำ Cuscuta reflexa Roxb.
วงศ์ Convolvulaceae (Cuscutaceae)
 พืชเบียน ต้นเป็นเถาเนื้ออ่อนคล้ายเล้นลวด สีเทาอมขมพู เกาะพันไปตามกิ่งและพุ่มใบของพืชให้อาศัย ไม่มีใบและคลอโรพีลล์ มีรากเบียน ช่อดอกแบบช่อกระจุกแยกแขนง ออกตามข้อ ดอกสีขาวหรือสีขาวอมชมพู ผลแบบผลแห้งแตก รูปทรงกลมถึงรีเมล็ดเล็ก สีคลํ้า
 เครือเขาคำเป็นพืชเบียน ต้นเป็นเถาเนื้ออ่อนคล้ายเส้นลวด สีเทาอมชมพู ไม่มีใบ และคลอโรฟิลล์เถากว้าง ๑.๕-๒ มม. เกาะพันยุ่งเหยิงเป็นกลุ่มไปตามกิ่งและพุ่มใบของไม้พุ่มหรือไม้ต้นขนาดเล็ก ส่วนของเถาที่เกาะติดต้นพืชที่ให้อาศัยมีขนาดเล็ก ค่อนข้างแบนเป็นส่วนที่ทำหน้าที่เป็นรากเบียนช่อดอกแบบช่อกระจุกแยกแขนง ออกเป็นช่อตามข้อบนแขนงสั้น ๆ หรือเป็นช่อโปร่งบนแขนงที่ยาวยาว ๒-๗ ซม. ก้านดอกมีความยาวแตกต่างกัน ตั้งแต่เกือบไร้ก้านจนยาวได้ถึง ๔-๕ มม. ใบประดับขนาดเล็กอุ้มนํ้า ดอกตูมรูปไข่ กลีบเลี้ยงโคนเชื่อมติดกันเป็นรูปถ้วยตื้น ๆ ปลายแยกเป็น ๕ แฉก รูปไข่ ยาวประมาณ ๒ มม. ปลายมน ซ้อนทับกัน กลีบดอกสีขาวหรือสีขาวอมชมพูร่วงง่าย โคนเชื่อมติดกันเป็นรูประฆัง กว้าง ๓-๔ มม. ยาว ๘-๙ มม. ปลายแยกเป็นแฉกสั้น ๆ ๕ แฉก ปลายมนกว้างและโค้งงอลง เกสรเพศผู้ ๕ เกสร ก้านชูอับเรณูเห็นไม่ชัด อับเรณูติดอยู่ที่ปากหลอดกลีบดอกระหว่าง แฉก และอยู่เหนือขึ้นมาเล็กน้อย รังไข่อยู่เหนือวงกลีบ มี ๒ ช่อง แต่ละช่องมีออวุล ๒ เม็ด ก้านยอดเกสรเพศเมียสั้นมาก ปลายแยกเป็นแฉกเรียวยาว ๒ แฉกผลแบบผลแห้งแตก รูปทรงกลมถึงรี ยาวประมาณ ๔ มม. ผิวสด เมื่อแก่จะแตกตามขวางใกล้ฐานโดยรอบคล้ายฝาครอบ ภายในผลมี ๒ ช่อง แต่ละช่องมีเมล็ดเล็ก ๒ เมล็ด สีคล้ำเครือเขาคำมีเขตการกระจายพันธุ์ในประเทศไทยทางภาคเหนือ พบขึ้นในป่าดิบเขาโปร่ง ที่สูงจากระดับนํ้าทะเล ๑,๓๐๐-๒,๒๐๐ ม. ในต่างประเทศพบที่อินเดีย ศรีลังกา และบังกลาเทศ.
ผู้เขียน ศ. ดร.ธวัชชัย สันติสุข

เครือเขาน้ำ Tetrastigma leucostaphylum (Dennst.) Alston ex Mabb.
ชื่อพ้อง Cissus leucostaphyla Dennst., C. lanceolaiia Roxb.; Tetrastigma lanceolaiium (Roxb.) Planch.; Vitis lanceolaiia (Roxb.) Planch., V. muricata Wall, ex Wight et Arn.
วงศ์ Vitaceae
ชื่ออื่น ๆ ย่านสายพาน(นราธิวาส)
 ไม้เถา บริเวณข้อตรงข้ามใบมักมีมือพันเรียวยาวปลายแหลม เถามีตุ่มนูนหรือปุ่ม เมื่อแก่เปลือกหนามีเนื้อไม้ เถาค่อนข้างแบนและยาวคล้ายเข็มขัด ใบประกอบแบบนิ้วมือ เรียงเวียน มีใบย่อย ๓-๕ ใบ รูปใบหอกแกมรูปขอบขนาน ดอกแยกเพศต่างต้น ช่อดอกแบบช่อกระจุกแยกแขนง ออกตามซอกใบ ดอกเล็กสีขาวอมเขียว ผลแบบผลมีเนื้อหนึ่งถึงหลายเมล็ดรูปค่อนข้างกลม เมล็ดเล็ก รูปค่อนข้างกลมหรือทรงรี
 เครือเขาน้ำเป็นไม้เถา บริเวณข้อตรงข้ามใบมักมีมือพันเรียวยาวปลายแหลม เถามีตุ่มนูนหรือปุ่ม เมื่อแก่เปลือกหนา มีเนื้อไม้ เถาค่อนข้างแบนและยาวคล้ายเข็มขัดใบประกอบแบบนิ้วมือ เรียงเวียน มีใบย่อย ๔-๕ ใบ ยกเว้นตามปลายเถาอาจมีใบย่อย ๓ใบ รูปใบหอกแกม รูปขอบขนาน กว้าง ๓-๖ ซม. ยาว ๗-๒๐ ซม. ปลายเรียวแหลม โคนมนหรือรูปลิ่ม โคนใบย่อยใบข้างมักเบี้ยวขอบหยักซี่ฟัน ด้านบนสีเขียวเข้มกว่าด้านล่าง เส้นแขนงใบข้างละ ๔-๘ เส้น ก้านใบยาว ๓-๗ ซม. ใบย่อยใบกลางมีขนาดใหญ่และยาวกว่าใบย่อยด้านข้าง ก้านใบย่อยใบกลางยาวกว่าใบข้างดอกแยกเพศต่างต้น ช่อดอกแบบช่อกระจุกแยกแขนง ออกตามซอกใบ มีใบประดับเล็กมาก ดอกเล็กสีขาวอมเขียว เมื่อตูมรูปไข่หรือรูปไข่แกมรูปรี กลีบเลี้ยง ๔ กลีบ เล็กมาก โคนเชื่อมติดกันคล้ายถ้วย ปลายหยักตื้นและเล็ก เห็นไม่ชัด กลีบดอก ๔ กลีบ รูปไข่ถึงรูปรีกว้างประมาณ ๑.๕ มม. ยาว ๒-๒.๕ มม. ปลายกลีบจุ้มคล้ายเป็นถุงและมักมีติ่ง ด้านนอกมีขนละเอียด ขอบกลีบจรดกันในดอกตูม จานฐานดอกขนาดใหญ่ ดอกเพศผู้มีเกสรเพศผู้ ๔ เกสร เรียงตรงกับกลีบดอก ก้านชูอับเรณูสั้น และมีรังไข่ที่เป็นหมัน ดอกเพศเมียรังไข่อยู่เหนือวงกลีบ มี ๒ ช่อง แต่ละช่องมีออวุล ๒ เม็ด ก้านยอด เกสรเพศเมียสั้นยอดเกสรเพศเมียหยักเป็น ๔ หยักผลแบบผลมีเนื้อหนึ่งถึงหลายเมล็ด รูปค่อนข้างกลม เส้นผ่านศูนย์กลาง ๑-๑.๕ ซม. มี ๑-๓ เมล็ด รูปค่อนข้างกลมหรือทรงรี ยาว ๖-๘ มม.เครือเขาน้ำมีเขตการกระจายพันธุ์ในประเทศไทยทางภาคเหนือและภาคใต้ พบตามป่าดิบ ที่สูงจากระดับนํ้าทะเล ๑๐๐-๗๕๐ ม. ออกดอกเดือนพฤศจิกายนถึงพฤษภาคม เป็นผลเดือนมกราคมถึงตุลาคม ในต่างประเทศพบที่อินเดีย ภูฏาน ภูมิภาคอินโดจีน และภูมิภาคมาเลเซีย เป็นพืชถูกเบียนของพืชในวงศ์กระโถนฤาษี (Rafflesiaceae) หลายชนิด.
ผู้เขียน นางจารีย์ บันสิทธิ์

เครือเขาปู้ ๑ Pueraria candollei Wall. ex Benth. var. candollei
วงศ์ Leguminosae-Papilionoideae
ชื่ออื่น ๆ ตาลานเครือ (ลำปาง)
 ไม้เถา กิ่งอ่อนและช่อดอกมีขนสีน้ำตาล ใบประกอบแบบขนนกปลายคี่ เรียงเรียน มีใบย่อย ๓ ใบ รูปไข่ ช่อดอกแบบช่อกระจะหรือช่อแยกแขนงออกเดี่ยวตามซอกใบและปลายกิ่ง ดอกรูปดอกถั่วสีน้ำเงินหรือสีม่วงแกมนํ้าเงิน ผลแบบผลแห้งแตกเป็นฝักแบน รูปขอบขนาน เมล็ดรูปไต มี ๔-๘ เมล็ด
 เครือเขาปู้ชนิดนี้เป็นไม้เถา ผลัดใบ ลำต้นพันขึ้นไปถึงเรือนยอดของไม้ต้น กิ่งอ่อนและช่อดอกมีขนสีน้ำตาลใบประกอบแบบขนนกปลายคี่ เรียงเวียน มีใบย่อย ๓ ใบ ก้านใบยาว ๑๐-๒๕ ซม. หูใบรูปขอบขนานปลายแหลม โคนยื่นย้อยลงเป็นติ่งแหลม ยาว ๐.๘-๒ ซม. ใบย่อยใบกลางรูปไข่ กว้าง ๑๐-๒๐ ซม. ยาว ๑๒-๒๒ ซม. ปลายแหลมถึงเรียวแหลม โคนมนหรือสอบ มีขนทั้ง ๒ ด้าน ด้านล่างมีขนมากกว่าด้านบน เส้นแขนงใบข้างละ ๗-๘ เส้น ใบย่อยคู่ข้างเรียงตรงข้าม ลักษณะคล้ายใบย่อยใบกลางแต่เบี้ยว หูใบย่อยเรียวแหลมยาว ๐.๕-๑ ซม.ช่อดอกแบบช่อกระจะหรือช่อแยกแขนง ออกเดี่ยวตามซอกใบและปลายกิ่ง ยาว ๑๐-๕๐ ซม. ใบประดับเรียวแหลม ยาวประมาณ ๑ ซม. ดอกรูปดอกถั่ว ยาว ๑.๘-๒ ซม. ออกหลังจากผลัดใบ ก้านดอกยาว ๓-๕ มม. ใบประดับย่อยรูปไข่ปลายแหลม ยาวประมาณ ๓ มม. กลีบเลี้ยงยาวประมาณ ๑๐ ซม. โคนติดกันเป็นรูปถ้วย ปลายแยกเป็น ๔ แฉก กลีบบนสุดขนาดใหญ่กว่ากลีบอื่น ๆ กลีบดอก ๕ กลีบ สีน้ำเงินหรือสีม่วงแกมน้ำเงิน กลีบกลางรูปโล่ ปลายหยักเว้าเส้นผ่านศูนย์กลาง ๑.๕-๑.๘ ซม. กลีบคู่ล่างติดกันเป็นรูปท้องเรือ เกสรเพศผู้ ๑๐ เกสร แยกเป็น ๒ กลุ่ม มี ๑ เกสร แยกเป็นอิสระ ส่วนอีก ๙ เกสร โคนก้านติดเป็นแผ่น รังไข่อยู่เหนือวงกลีบ รูปขอบขนานแคบ มี ๑ ช่อง ออวุล ๔-๘(-๑๐) เม็ด มีขน ก้านยอดเกสรเพศเมียโค้ง ยอดเกสรเพศเมียเป็นตุ่มผลแบบผลแห้งแตก เป็นฝักแบน รูปขอบขนานกว้างประมาณ ๑ ซม. ยาว ๕-๘ ซม. เมล็ดรูปไต กว้างประมาณ ๓ มม. ยาวประมาณ ๒ มม. มี ๔-๘(-๑๐) เมล็ดเครือเขาปู้ชนิดนี้มีเขตการกระจายพันธุ์ในประเทศไทยทางภาคเหนือ ภาคกลาง และภาคตะวันตกเฉียงใต้ พบขึ้นในป่าเบญจพรรณ และตามป่าเขาหินปูนที่สูงตั้งแต่ใกล้ระดับน้ำทะเลถึงประมาณ ๑,๓๐๐ ม. ในต่างประเทศพบที่อินเดีย พม่า และลาว.
ผู้เขียน ดร.ชวลิต นิยมธรรม

เครือเขาปู้ ๒ Spatholobus varians Dunn
ชื่อพ้อง Spatholobus pottingeri Prain
วงศ์ Leguminosae-Papilionoideae
 ไม้เถาขนาดใหญ่ ใบประกอบแบบขนนกปลายคี่เรียงเวียน มีใบย่อย ๓ ใบ รูปรี รูปไข่ หรือรูปไข่กลับ หูใบและหูใบย่อยรูปใบหอกแคบ ช่อดอกแบบช่อกระจะหรือช่อกระจะเชิงประกอบ ออกตามปลายกิ่งและตามซอกใบใกล้ปลายกิ่ง ดอกรูปดอกถั่ว สีแดงหรือสีแสดผลแบบผลแห้งไม่แตก เป็นฝักแบน รูปขอบขนานโป่งบริเวณปลายฝัก เมล็ดเดียว ติดบริเวณปลายฝักรูปทรงรี แบนข้าง
 เครือเขาปู้ชนิดนี้เป็นไม้เถาขนาดใหญ่ ยาว ๑๐ ม. หรือมากกว่า เส้นผ่านศูนย์กลางยาวได้ถึง ๑๕ ซม. แผ่กิ่งก้านคลุมเรือนยอดของไม้ต้น เปลือกสีน้ำตาลมักแตกเป็นสะเก็ดห้อยลง เนื้อในสีน้ำตาลอ่อน บริเวณใจกลางคล้ายเยื่อสีขาวใบประกอบแบบขนนกปลายคี่ เรียงเวียน มีใบย่อย ๓ ใบ รูปรี รูปไข่ หรือรูปไข่กลับ กว้าง ๔.๕-๙.๕ ซม. ยาว ๑๐-๑๕ ซม. ปลายมนกว้าง ปลายสุดหยักคอดเป็นติ่งแหลมหรือหยักเว้าเข้า โคนสอบ ขอบเรียบ แผ่นใบหนาคล้ายแผ่นหนัง ด้านบนอาจมีขนบ้างตามเส้นใบด้านล่างมีขนประปรายถึงค่อนข้างหนาแน่นในระยะแรก เส้นแขนงใบข้างละ ๗-๑๐ เส้น เห็นชัดทั้ง ๒ ด้าน เส้นใบย่อยแบบขั้นบันไดและแบบร่างแห เห็นชัดทาง ด้านล่างและพอสังเกตเห็นได้ทางด้านบนก้านใบยาว ๕-๑๐ ซม. เมื่อยังอ่อนมีขนประปราย หูใบ ๑ คู่ รูปใบหอกแคบ กว้างประมาณ ๒ มม. ยาวประมาณ ๑ ซม. มีขนส่วนก้านใบย่อยคู่ข้างยาวประมาณ ๕ มม. และก้านใบย่อยใบกลางยาวประมาณ ๓ ซม. อวบแต่ย่นเมื่อแห้งมีขนประปรายถึงค่อนข้างหนาแน่น โคนก้านมีหูใบย่อยเหมือนหูใบ แต่มีขนาดเล็ก และลั้นกว่า หูใบทั้งหมดร่วงง่ายช่อดอกแบบช่อกระจะหรือช่อกระจะเชิงประกอบออกตามปลายกิ่งและตามซอกใบใกล้ปลายกิ่ง ยาว ๑๓-๓๐ ซม. ทุกส่วนมีขนประปรายถึงค่อนข้างหนาแน่น ใบประดับรูปใบหอกแคบ ร่วงง่าย ดอกรูปดอกถั่ว ขนาดรวมกว้างประมาณ ๓ มม. ยาวประมาณ ๑ ซม. กลีบ เลี้ยงโคนเชื่อมติดกันเป็นหลอดรูปกรวย กว้างประมาณ ๒ มม. ยาวประมาณ ๓ มม. ปลายแยกเป็นแฉกเล็ก ๆ ๕ แฉก ด้านนอกมีขนสีน้ำตาลหนาแน่น กลีบดอก ๕ กลีบ สีแดงหรือสีแสด ก้านกลีบสีค่อนข้างขาว กลีบกลางรูปค่อนข้างกลม เส้นผ่านศูนย์กลางประมาณ ๗ มม. ปลายเว้า โคนเป็นก้านเรียว ยาวประมาณ ๒ มม. กลีบข้างกึ่งรูปช้อน กว้าง ๓-๓.๕ มม. ยาว ๕-๕.๕ มม. โคนเป็นก้านเรียว ยาวประมาณ ๔ มม. กลีบล่างรูปขอบขนาน ส่วนบนแผ่กว้างเล็กน้อย ยาว ๓.๕-๔ มม. โค้ง ขอบล่างชิดกันคล้ายกระทง โคนเป็นก้านเรียวยาวประมาณ ๔.๕ มม. เกสรเพศผู้ ๑๐ เกสร แยกเป็น ๒ กลุ่ม เกสร ๑ เกสร แยกเป็นอิสระ ส่วนอีก ๙ เกสร ติดกันเป็นแผง ปลายแยกลดหลั่นกัน ก้านรังไข่ลั้นมากรังไข่อยู่เหนือวงกลีบ รูปรีแกมรูปขอบขนาน แบนข้างกว้างประมาณ ๑ มม. ยาวประมาณ ๔ มม. มีขนหนาแน่นมี ๑ ช่อง ออวุล ๑ เม็ด ก้านยอดเกสรเพศเมียโค้งอ่อนยาวประมาณ ๔ มม. เกลี้ยงหรือเกือบเกลี้ยงผลแบบผลแห้งไม่แตก เป็นฝัก รูปขอบขนานกว้าง ๑.๕-๒ ซม. ยาว ๗-๑๐ ซม. แบน โป่งบริเวณปลายฝัก มีขนหนาแน่นโดยเฉพาะส่วนที่ค่อนไปทางปลายฝัก โคนฝักมีกลีบเลี้ยงติดทนมีเมล็ด ๑ เมล็ด ติดบริเวณปลายฝัก รูปทรงรี แบนข้าง กว้าง ๐.๕-๑ ซม. ยาวประมาณ ๒ ซม.เครือเขาปู้ชนิดนี้มีเขตการกระจายพันธุ์ในประเทศไทยทางภาคเหนือ พบตามป่าเบญจพรรณแล้งและทุ่งหญ้า ที่สูงจากระดับน้ำทะเล ๕๐๐-๑,๗๐๐ ม. ออกดอกและเป็นผลเดือนมกราคมถึงเมษายน ในต่างประเทศพบที่พม่าและจีนตอนใต้.
ผู้เขียน นางสาวนันทวรรณ สุปันตี

เครือเขาปูน Cissus triloba (Lour.) Merr.
ชื่อพ้อง Callicarpa triloba Lour., Cissus modeccoides Planch, var. modeccoides
วงศ์ Vitaceae
 ไม้เถา มีร่องตามยาวและมีนวล บริเวณข้อตรงข้ามใบมักมีมือพันเรียวยาวปลายเล็กแหลม หูใบรูปไข่ใบเดี่ยว เรียงเรียน รูปไข่หรือรูปม้ามือ ช่อดอกแบบ ช่อกระจุกซ้อนหรือช่อกระจุกแยกแขนง ออกตามซอกใบหรือตรงข้ามใบ ดอกเล็ก สีเขียวแกมเหลือง ผลแบบผลมีเนื้อหนึ่งถึงหลายเมล็ด รูปค่อนข้างกลมหรือรูปไข่กลับ เมล็ดรูปค่อนข้างกลม มี ๑ เมล็ด
 เครือเขาปูนเป็นไม้เถา ค่อนข้างเกลี้ยง มีร่องตามยาวและมีนวล มักมีมือพันที่บริเวณข้อตรงข้ามใบมือพันเรียวยาวปลายเล็กแหลมใบเดี่ยว เรียงเวียน รูปร่างแตกต่างกันมาก มีทั้งรูปไข่หรือรูปฝ่ามือที่มีแฉกหยักเว้าเข้าหาโคนใบลึก มาก ๓-๕ แฉก แผ่นใบกว้าง ๔-๗ ซม. ยาว ๗-๑๐ ซม. ปลายแหลมหรือเรียวแหลม โคนรูปหัวใจ ขอบหยักซี่ฟันแผ่นใบบาง เส้นโคนใบ ๓-๕ เส้น เส้นแขนงใบข้างละ ๕-๗ เส้น ถ้าเป็นแม่นใบแบบรูปฝ่ามือที่มืแฉกหยักเว้าเข้าหาโคนใบลึกมาก แฉกรูปใบหอก แฉกกลางใหญ่และยาวมากกว่าแฉกข้าง ปลายแหลมหรือเรียวแหลมมีติ่งโคนรูปหัวใจ ขอบหยักซี่ฟัน ก้านใบยาว ๒.๕-๘ ซม. เกลี้ยง หูใบรูปไข่ กว้าง ๒-๔ มม. ยาว ๔-๖ มม. เกลี้ยงช่อดอกแบบช่อกระจุกซ้อนหรือช่อกระจุกแยกแขนง ออกตามซอกใบหรือตรงข้ามใบ ก้านช่อดอกยาว ๒-๕.๕ ซม. เกลี้ยง ก้านดอกยาว ๒-๖ มม. เกลี้ยง ดอกเล็ก สีเขียวแกมเหลือง ขณะตูมรูปรีหรือค่อนข้างกลม เส้นผ่านศูนย์กลาง ๒-๓ มม. กลีบเลี้ยง ๔ กลีบ เล็กมาก เชื่อมติดกันคล้ายรูปถ้วย ปลายตัด กลีบดอก ๔ กลีบ รูปไข่ถึงรูปรีแกมรูปขอบขนาน กว้างประมาณ ๑.๕ มม. ยาว ๑.๕-๒.๕ มม. ปลายกลีบงุ้มคล้ายเป็นถุง เกลี้ยงเกสรเพศผู้ ๔ เกสร ก้านชูอับเรณูเรียวเล็กและสั้นอับเรณูรูปไข่ จานฐานดอกรูปถ้วย มีขอบหนาและหยัก ๔ หยัก รังไข่อยู่เหนือวงกลีบ มี ๒ ช่อง แต่ละช่องมีออวุล ๒ เม็ด ก้านยอดเกสรเพศเมียรูปกรวยสั้น ยอดเกสรเพศเมียหยัก ๔ หยักผลแบบผลมีเนื้อหนึ่งถึงหลายเมล็ด รูปค่อนข้างกลมหรือรูปไข่กลับ เส้นฝานศูนย์กลาง ๕-๖ มม. เมล็ดรูปค่อนข้างกลม มี ๑ เมล็ดเครือเขาปูนมีเขตการกระจายพันธุ์ในประเทศไทยทางภาคกลาง พบตามภูเขาหินปูนและป่าไผ่ ที่สูงตั้งแต่ใกล้ระดับน้ำทะเลถึงประมาณ ๒๐๐ ม. ออกดอกเดือนมกราคมถึงตุลาคม เป็นผลเดือนสิงหาคมถึงพฤศจิกายนในต่างประเทศพบที่จีนและภูมิภาคอินโดจีน.
ผู้เขียน นางจารีย์ บันสิทธิ์

เครือเขาหนัง Bauhinia bassacensis Pierre ex Gagnep.
ชื่อพ้อง Bauhinia sanitwongsei Craib, B. sanitwongsei Craib var. glauca Craib, B. detergens Craib; Phanera bassacensis (Pierre ex Gagnep.) de Wit
วงศ์ Leguminosae-Caesalpinioideae
ชื่ออื่น ๆ ชงโค, โยธิกา (ใต้); เถากระไดลิง (ตะวันออกเฉียงใต้)
 ไม้เถาเนื้อแข็ง มีมือจับออกเป็นคู่ตรงข้ามทุกส่วนที่ยังอ่อนมีขนสั้นนุ่มสีน้ำตาลแดง ใบเดี่ยว เรียงเวียน รูปไข่หรือค่อนข้างกลม ปลายแยกเป็น ๒ แฉก โคนใบด้านล่างมีต่อมสีน้ำตาล ๑ คู่ ช่อดอกแบบช่อกระจะ ออกตามปลายกิ่งหรือตามซอกใบใกล้ปลายกิ่ง ดอกสีเหลืองอ่อนแกมเขียว ผลแบบผลแห้ง แตกลองแนว รูปขอบขนาน แบน มีก้าน เมล็ดแบนคล้ายรูปโล่
 เครือเขาหนังเป็นไม้เถาเนื้อแข็ง ยาวได้ถึง ๒๐ ม. ทุกส่วนที่ยังอ่อนมีขนสั้นนุ่มสีน้ำตาลแดง และจะค่อย ๆ หลุดร่วงไปจนเกลี้ยงหรือเกือบเกลี้ยง มีมือจับออกเป็นศู่ตรงข้าม เปลือกลำต้นหรือกิ่งค่อนข้างเรียบ และมีช่องอากาศเล็ก ๆ ทั่วไปใบเดี่ยว เรียงเวียน รูปไข่หรือค่อนข้างกลม กว้าง ๖-๑๒ ซม. ยาว ๕-๑๒ ซม. ปลายแยกเป็น ๒ แฉก เว้าลึก ๑ ใน ๒ ถึง ๒ ใน ๓ ของความยาวใบ ปลายแฉกมนหรือสอบเรียวแหลมเป็นติ่งสั้น มีติ่งแหลมเล็ก ยาวประมาณ ๓ มม. อยู่กลางโคนสุดของง่ามแฉกใบโคนเว้ารูปหัวใจ ขอบเรียบหรือเป็นคลื่นเล็กน้อย แผ่นใบค่อนข้างบาง มีขนสีน้ำตาลอ่อนทางด้านล่าง ด้านบนเกลี้ยง เส้นโคนใบ ๙ เส้น ปลายเส้นโค้งไปทางปลายใบ เห็นชัดทางด้านล่างและมักเป็นร่องทางด้านบน เส้นใบย่อยแบบขั้นบันได เห็นชัดทางด้านล่าง โคนใบด้านล่างมีต่อมสีนํ้าตาล ๑ คู่ มีขนประปราย หูใบอยู่ทางด้านข้างของโคนก้านใบ รูปคล้ายใบหู ยาวประมาณ ๖ มม. ร่วงง่าย ก้านใบยาว ๒-๗ ซม. เมื่อยังอ่อนมีขนสั้นสีนํ้าตาลช่อดอกแบบช่อกระจะ ออกตามปลายกิ่งหรือตามซอกใบใกล้ปลายกิ่ง แต่ละช่อมีดอกมาก แกนช่อยาว ๕-๑๐ ซม. เมื่อยังอ่อนมีขนสีนํ้าตาลแดงหนาแน่นก้านดอกเรียว ยาว ๔-๗ ซม. โคนก้านดอกมีใบประดับรูปขอบขนานแกมรูปใบหอก ยาวได้ถึง ๘ มม. และประมาณกิ่งกลางของก้านดอกมีใบประดับย่อย ๒ ใบ รูปคล้ายใบประดับแต่เล็กกว่า ดอกตูมรูปไข่แกมรูปรีกลีบเลี้ยงแยกเป็น ๒ แฉก ยาวประมาณ ๕ มม. เมื่อดอกบานแยกเป็นมุมฉากกับก้านดอก กลีบดอก ๕ กลีบ สีเหลืองอ่อนแกมเขียว รูปคล้ายรูปสามเหลี่ยม กว้างประมาณ ๗ มม. ยาวประมาณ ๑ ซม. ผิวยับย่น โคนกลีบดอกสอบเรียวเป็นก้าน ยาว ๑-๒.๕ ซม. เกสรเพศผู้ ๙ เกสร ที่สมบูรณ์มีเพียง ๒ เกสร ซึ่งยาวและใหญ่กว่าเกสรที่ใม่สมบูรณ์อีก ๗ เกสร มีก้านรังไข่ รังไข่อยู่เหนือวงกลีบ รูปโค้งรี กว้างประมาณ ๓ มม. ยาวประมาณ ๑ ซม. ทุกส่วนมีขนยาวหนาแน่นมี ๑ ช่อง ออวุลจำนวนมาก ก้านยอดเกสรเพศเมียเกลี้ยง ยาวไม่เกิน ๑ ซม. ยอดเกสรเพศเมียเป็นปุ่มเล็กผลแบบผลแห้งแตกสองแนว รูปขอบขนาน แบนมีก้าน กว้างประมาณ ๓ ซม. ยาวประมาณ ๙ ซม. เมล็ดเรียงตามแนวขวาง มี ๓-๕ เมล็ด แบนคล้ายรูปโล่กว้างและยาวประมาณ ๑ ซม.เครือเขาหนังมีเขตการกระจายพันธุ์ในประเทศไทยทั่วทุกภาค พบตามป่าดิบและป่าเบญจพรรณที่สูงจากระดับนํ้าทะเล ๒๐-๑๐๐ ม. ออกดอกเดือนธันวาคมถึงมกราคม เป็นผลเดือนมกราคมถึงมีนาคมในต่างประเทศพบที่ภูมิภาคอินโดจีนและมาเลเซีย.
ผู้เขียน ดร.จำลอง เพ็งคล้าย

เครือคางควาย Dalbergia velutina Benth. var. velutina
วงศ์ Leguminosae-Papilionoideae
ชื่ออื่น ๆ เครือปี (เชียงใหม่); ตานขโมย (สุราษฎร์ธานี); หางไหล (ตราด)
 ไม้พุ่มรอเลื้อยหรือไม้เถาเนื้อแข็ง กิ่งอ่อนและช่อดอกมีขนสั้นสีน้ำตาลแดงหนาแน่น ใบประกอบแบบขนนกปลายคี่ เรียงเวียน มีใบย่อย ๑๑-๑๕(-๑๙) ใบเรียงสลับ รูปไข่กลับ ช่อดอกแบบช่อแยกแขนง ออกตาม ๆ ซอกใบ ดอกรูปดอกถั่ว สีขาวนวล ผลแบบผลแห้งแตกสองแนว รูปขอบขนานถึงรูปแถบเรียว เปลือกผลบางคล้ายเยื่อโปร่งแสง เมล็ดรูปไต สีน้ำตาล
 เครือคางควายเป็นไม้พุ่มรอเลื้อยหรือไม้เถาเนื้อแข็ง ยาวได้ถึง ๒๐ ม. กิ่งอ่อนและช่อดอกมีขนสั้นสีน้ำตาลแดงหนาแน่นใบประกอบแบบขนนกปลายคี่ เรียงเวียนยาว ๑๒-๒๐ ซม. ก้านใบยาว ๑.๕-๓ ซม. แกนกลางใบยาว ๕-๑๕ ซม. มีขนสั้นนุ่มประปรายถึงหนาแน่น หูใบรูปแถบเรียวกว้าง ๓-๔ มม. ยาว ๑-๑.๕ ซม. ร่วงง่ายใบย่อย ๑๑-๑๕ (-๑๙) ใบ เรียงสลับ รูปไข่กลับ กว้าง ๑.๔-๓ ซม. ยาว ๓-๗.๕ ซม. ปลายมน โคนรูปลิ่มกว้างถึงมนขอบเรียบ แผ่นใบมีขนสั้นนุ่มประปรายถึงหนาแน่นทั้ง ๒ ด้าน พบน้อยมากที่ด้านบนเกลี้ยง เส้นแขนงใบข้างละ ๘-๙ เส้น เห็นไม่ชัดก้านใบย่อยยาว ๒-๔ มม.ช่อดอกแบบช่อแยกแขนง ออกตามซอกใบ ยาว (๓-)๔-๑๐ ซม. ใบประดับรูปขอบขนาน ปลายมน กว้างประมาณ ๑ มม. ยาวประมาณ ๒ มม. ใบประดับย่อยรูปแถบปลายแหลม กว้างประมาณ ๐.๒ มม. ยาวประมาณ ๑.๕ มม. ติดทน ก้านดอกยาวประมาณ ๒ มม. ดอกรูปดอกถั่ว กลีบเลี้ยงยาวประมาณ ๕ มม. มีขนนุ่มหนาแน่น โคนเชื่อมติดกันเป็นรูปถ้วย ปลายแยก เป็น ๕ แฉก แฉกคู่บนใหญ่กว่าแฉกอื่น ปลายมน แฉกล่าง ๓ แฉก ปลายแหลม แฉกล่างสุดยาวกว่าแฉกอื่น กลีบดอกสีขาวนวล กลีบกลางรูปรี กว้างประมาณ ๓ มม. ยาวประมาณ ๔ มม. ปลายหยัก กลีบคู่ข้างรูปขอบขนานกว้างประมาณ ๒ มม. ยาวประมาณ ๔ มม. ปลายมนกลีบคู่ล่างรูปจันทร์เสียวกว้างประมาณ ๒.๕ มม. ยาวประมาณ ๔ มม. ปลายมนเกสรเพศผู้ (๙-)๑๐ เกสร โคนก้านเชื่อมติดกันเป็นแผ่นก้านรังไข่มีขนรังไข่ อยู่เหนือวงกลีบ รูปรี เกลี้ยง มี ๑ ช่อง ออวุล ๒-๔ เม็ด ก้านยอดเกสรเพศเมียคล้ายเส้นด้ายและโค้ง ยอดเกสรเพศเมียเป็นตุ่มผลแบบผลแห้งแตกสองแนว รูปขอบขนานถึง รูปแถบเรียว กว้างประมาณ ๒ ซม. ยาว ๕-๖.๕ ซม. เปลือกผลบางคล้ายเยื่อโปร่งแสง เกลี้ยง มี ๑-๒ เมล็ด เมล็ดรูปไต กว้าง ๗-๘ มม. ยาว ๑.๗-๒ ซม. สีน้ำตาลเครือคางควายมีเขตการกระจายพันธุ์ในประเทศไทยทั่วทุกภาค พบตามบริเวณชายป่าและที่โล่งในป่าเบญจพรรณและป่าดิบ ที่สูงจากระดับน้ำทะเล ๕๐-๑,๓๐๐ ม. ออกดอกเดือนกุมภาพันธ์ถึงมีนาคม เป็นผลเดือนเมษายนถึงพฤษภาคม ในต่างประเทศพบที่อินเดีย บังกลาเทศ พม่า ภูมิภาคอินโดจีน มาเลเชีย และบอร์เนียวประโยชน์ รากใช้เป็นยาฆ่าแมลง.
ผู้เขียน ดร.ชวลิต นิยมธรรม

เครืองูเห่า Toddalia asiatica (L.) Lam.
ชื่อพ้อง Paullinia asiatica L.; Toddalia aculeata (Sm.) Pers., T. angustifolia Lam., T. nitida Lam.
วงศ์ Rutaceae
ชื่ออื่น ๆ ผักแปมป่า (เหนือ); เล็บรอก (ประจวบคีรีขันธ์)
ชื่อสามัญ Forest-pepper
 ไม้เถา ต้นและกิ่งมีหนามแหลม ใบประกอบแบบขนนก เรียงสลับ มีใบย่อย ๓ ใบ รูปไข่กลับรูปรี หรือรูปไข่ ดอกแยกเพศต่างต้น ช่อดอกแบบช่อกระจุก ออกตามซอกใบและปลายกิ่ง ตอกเล็กสีเหลืองอ่อนหรือสีเหลืองอมเขียว ผลแบบผลผนังชั้นในแข็ง รูปค่อนข้างกลม เมล็ดรูปไต ขนาดเล็ก
 เครืองูเห่าเป็นไม้เถา กิ่งห้อยลง ต้นและกิ่งมีหนามแหลมใบประกอบแบบขนนก เรียงสลับ ก้านใบยาว ๒-๓ ซม. มีหนามแหลม มีใบย่อย ๓ ใบ รูปไข่กลับ รูปรีหรือรูปไข่ กว้าง ๒-๔ ซม. ยาว ๓-๘ ซม. ใบย่อยใบกลางใหญ่กว่าใบย่อยคู่ข้าง ปลายแหลม โคนสอบ ขอบหยัก แผ่นใบหนาและมีต่อมนํ้ามัน เส้นแขนงใบข้างละ ๘-๑๑ เส้น เห็นชัดทางด้านล่าง ก้านใบย่อยสั้นมากคอกแยกเพศต่างต้น ช่อดอกเพศผู้และช่อดอกเพศเมียแบบช่อกระจุก ออกตามซอกใบและปลายกิ่งมีขนสั้น ก้านดอกยาว ๓-๖ มม. กลีบเลี้ยงโคนเชื่อมติดกันคล้ายถ้วยเล็ก ๆ ปลายหยักแหลม ๔-๕ หยัก กลีบดอก ๔-๕ กลีบ ดอกเล็ก สีเหลืองอ่อนหรือสีเหลืองอมเขียวดอกเพศผู้มีเกสรเพศผู้ ๔-๕ เกสร ยาวประมาณ ๑ มม. ก้านชูอับเรณูเรียวและสั้น มีรังไข่ที่ไม่สมบูรณ์ ดอกเพศเมียมีจานฐานดอก เกสรเพศผู้เป็นหมัน ลดรูปเป็นเส้นสั้น ๆ รังไข่อยู่เหนือวงกลีบ รูปค่อนข้างกลม มี ๔-๕ ช่อง แต่ละช่องมีออวุล ๒ เม็ด ก้านยอดเกสรเพศเมียสั้นมาก ยอดเกสรเพศเมียเป็นตุ่มผลแบบผลผนังชั้นในแข็ง รูปค่อนข้างกลม เส้นผ่านศูนย์กลาง ๐.๕-๑ ซม. ผลแก่สีส้ม เปลือกมีต่อมนํ้ามัน เมล็ดรูปไต ขนาดเล็ก มี ๓-๗ เมล็ดเครืองูเห่ามีเขตการกระจายพันธุ์ในประเทศไทยทั่วทุกภาค พบขึ้นในป่าดิบ ป่าละเมาะ ที่สูงตั้งแต่ใกล้ระดับนํ้าทะเลถึงประมาณ ๑,๒๐๐ ม. ในต่างประเทศพบที่อินเดีย ศรีลังกา พม่า จีน ภูมิภาคอินโดจีน และภูมิภาคมาเลเซียประโยชน์ ยอด ใบอ่อน และช่อดอกกินได้ มีกลิ่นหอมอ่อนๆ และมีรสขม พม่าใช้รากเป็นยาบำรุงกำลัง อินโดนีเซียใช้เปลือกเป็นยาบำรุงธาตุและแก้ไข้ ฟิลิปปินส์ใช้รากเป็นยาแก้ท้องเสีย รากมีแอลคาลอยด์ หลายชนิด เช่น toddaline, toddalinine และมี coumarins หลายชนิด เช่น toddanol.
ผู้เขียน นางจารีย์ บันสิทธิ์

เครือจางน้อย Clematis subumbellata Kurz
ชื่อพ้อง Clematis floiibunda Kurz, C. keniana J. R. Drumm, et Craib, C. laxipaniculata C. Pei, C. umbellifera Gagnep.
วงศ์ Ranunculaceae
ชื่ออื่น ๆ เครือฟานไห้, พริกสั้นก้าง (เชียงใหม่)
 ไม้เลื้อย ลำต้นและกิ่งเป็นสั้นและร่องสลับกันตามยาว มีขนสั้นหนาแน่น ใบประกอบแบบขนนกชั้นเดียวหรือสองชั้น เรียงตรงข้าม มีใบย่อย ๕-๒๑ ใบ รูปไข่ รูปรี หรือรูปขอบขนาน ช่อดอกแบบช่อกระจุกซ้อน ออกตามซอกใบหรือปลายกิ่ง ดอกสีขาว เขียว หรือเหลืองอ่อน ผลแบบผลแห้งเมล็ดล่อน รูปใบหอกแคบหรือรูปกระสวย เมล็ดมีขนาดเล็กมาก
 เครือจางน้อยเป็นไม้เลื้อย ลำต้นและกิ่งเป็นสันและร่องสลับกัน มีขนสั้นหนาแน่นใบประกอบแบบขนนกชั้นเดียวหรือสองชั้น เรียงตรงข้าม ก้านใบยาว ๒-๗.๕ ซม. มีขนสั้นหนาแน่นแกนกลางยาว ๖-๑๐ ซม. มีใบย่อย ๕-๒๑ ใบ รูปไข่ รูปรี หรือรูปขอบขนาน กว้าง ๑-๔ ซม. ยาว ๒-๙ ซม. ปลายแหลมหรือเรียวแหลม โคนมนหรือมนกลม ขอบเรียบพบบ้างที่มีจักซี่ฟัน ๑ จัก ใบย่อยใบปลายมีขนาดใหญ่สุดแผ่นใบบางคล้ายกระดาษถึงหนาคล้ายแผ่นหนังด้านบนมีขนสั้นประปรายถึงหนาแน่น ด้านล่างมีขนสั้นหนาแน่น เส้นแขนงใบข้างละ ๓-๖ เส้น เห็นชัดเฉพาะเส้นใกล้โคนใบ ก้านใบย่อยมีตั้งแต่สั้นมากจนยาวได้ถึง ๑.๕ ซม.ช่อดอกแบบช่อกระจุกซ้อน ออกตามซอกใบหรือปลายกิ่ง ยาว ๕-๑๕ ซม. ก้านช่อดอกยาว ๒.๕-๗ ซม. มีขนสั้นหนาแน่น พบบ้างที่ก้านช่อดอกสั้นมาก ดอกในช่อมีตั้งแต่ ๘ ดอกถึงจำนวนมาก ดอกสีขาว เขียว หรือเหลืองอ่อน เส้นผ่านศูนย์กลางดอก ๑-๑.๕ ซม. ก้านดอกยาว ๑-๒ ซม. มีขนสั้นหนาแน่น ใบประดับรูปไข่หรือรูปแถบ ยาว ๐.๓-๑.๕ ซม. มีก้านสั้นหรือไร้ก้าน ใบประดับย่อยขนาดเล็กมาก กลีบเลี้ยง ๔ กลีบ รูปขอบขนานหรือรูปขอบขนานแกมรูปใบหอกกลับ กว้าง ๒-๔ มม. ยาว ๕-๘ มม. แผ่กางออก มีขนกำมะหยี่ทั่ง ๒ ด้าน แต่ด้านนอกมีขนหนาแน่นกว่าไม่มีกลีบดอก เกสรเพศผู้ จำนวนมาก ยาว ๔-๖ มม. ก้านชูอับเรณูเกลี้ยง อับเรณูรูปขอบขนาน รังไข่อยู่เหนือวงกลีบ มีจำนวนมากแยกจากกันเป็นอิสระ รูปไข่แกมรูปใบหอก ยาวไม่เกิน ๑ มม. มีขนอุยหนาแน่นมี ๑ ช่อง ออวุล ๑ เม็ด ติดแบบห้อยลง ก้านยอดเกสรเพศเมียยาวประมาณ ๕ มม. มีขนอุยหนาแน่นผลแบบผลแห้งเมล็ดล่อน รูปใบหอกแคบหรือรูปกระสวย กว้างประมาณ ๑ มม. ยาวประมาณ ๕ มม. ก้านยอดเกสรเพศเมียติดทน ยาว ๓-๔ ซม. มีขนยาวนุ่มเมล็ดมีขนาดเล็กมากเครือจางน้อยมีเขตการกระจายพันธุ์ในประเทศไทยทางภาคเหนือ ภาคตะวันออกเฉียงเหนือ ภาคตะวันออก และภาคตะวันตกเฉียงใต้ พบขึ้นตามป่าละเมาะ ป่าเบญจพรรณ ป่าดิบตามริมลำธาร ที่สูงจากระดับน้ำทะเล ๓๐๐-๑,๒๐๐ ม. ออกดอกและเป็นผลเดือนธันวาคมถึงมีนาคม ในต่างประเทศพบที่พม่าจีนตอนใต้ และตะวันตกเฉียงใต้ และภูมิภาคอินโดจีน.
ผู้เขียน ดร.สมราน สุดดี

เครือจานดง Desmodium multiflorum DC.
วงศ์ Leguminosae-Papilionoideae
ชื่ออื่น ๆ ขี้กะตืดหมา, ขี้กะตืดหมาตัวผู้, ถั่วแฮะภู, หางเสือภู (ตะวันออกเฉียงเหนือ); หนาดออน(ทั่วไป)
 ไม่กิ่งพุ่ม ทุกส่วนมีขนสั้นนุ่มหนาแน่น ใบประกอบแบบขนนก เรียงเวียน มีใบย่อย ๓ ใบ รูปไข่หรือรูปรี ช่อดอกแบบช่อกระจะหรือช่อกระจะเชิงประกอบ ออกรวมกันเป็นกทุ่มตามปลายกิ่งแตะตามซอกใบใกล้ปลายกิ่ง ดอกแปดอกถั่ว สีนำเงินแกมม่วงประสีขาว ผลแบบฝักหักข้อ สีน้ำตาลแกมเขียวหยักคอดเป็นข้อระหว่างเมล็ด ข้อปลายสุดมีติ่งเรียวแหลม แต่ละข้อมีเมล็ด ๑ เมล็ด สีน้ำตาล รูปไต ค่อนข้างแบน
 เครือจานดงเป็นไม้กึ่งพุ่ม สูง ๑-๒.๕ ม. ทุกส่วนมีขนสั้นนุ่มหนาแน่น ลำต้นและกึ่งเมื่อแก่ค่อนข้างเกลี้ยงใบประกอบแบบขนนก เรียงเวียน มีใบย่อย ๓ ใบ ใบย่อยใบปลายรูปรี กว้าง ๓.๕-๑๑ ซม. ยาว ๖-๑๔ ซม. ปลายแหลมและมักมีติ่งแหลมสั้น ๆ ที่ปลายสุด โคนมนใบย่อยคู่ล่างรูปไข่ ค่อนข้างเบี้ยวเล็กน้อย กว้าง ๓-๘ ซม. ยาว ๖.๕-๑๑ ซม. โคนค่อนข้างป้านและเบี้ยวเล็กน้อยขอบเรียบหรือเป็นคลื่น แผ่นใบค่อนข้างหนา ด้านบนสีเขียวอ่อน มีขนสั้นประปรายถึงหนาแน่น ด้านล่างสีเทาแกมขาว มีขนนุ่มหนาแน่น เส้นกลางใบพอสังเกตเห็นได้ทางด้านบนและเป็นสันนูนทางด้านล่าง เส้นแขนงใบข้างละ ๕-๙ เส้น ปลายเส้นโค้งไปสู่ขอบใบ เส้นใบย่อยคล้ายขั้นบันได เห็นชัดทางด้านล่าง ก้านใบย่อยที่ปลาย ยาว ๒-๔ ซม. เป็นร่องทางด้านบน ส่วนก้านใบย่อยคู่ล่าง ยาวประมาณ ๕ มม. หูใบรูปสามเหลี่ยม ร่วงง่ายหูใบย่อยรูปสามเหลี่ยม เรียวเล็กช่อดอกแบบช่อกระจะหรือช่อกระจะเชิงประกอบออกรวมกันเป็นกลุ่มตามปลายกิ่งและตามซอกใบใกล้ปลายกิ่ง โคนช่อมีใบประดับรูปใบหอกเรียงซ้อนเหลื่อมกันเป็นกระจุก ใบประดับยาวประมาณ ๑ ซม. มีขนคล้ายเส้นไหมตามขอบและตามผิวด้านนอกหนาแน่นช่อเรียวโค้ง ยาว ๑๐-๑๕ ซม. มีขนหนาแน่น ก้านช่อยาวประมาณ ๒ ซม. ดอกรูปดอกถั่ว โคนก้านดอกมีใบประดับรูปลิ่มแคบรองรับ กลีบเลี้ยงโคนเชื่อมติดกันเป็นรูปกรวย เกลี้ยงหรือมีขนรูปดาวประปราย ปลายแยกเป็นแฉกแหลม ๕ แฉก แต่ละแฉกยาวประมาณ ๑ มม. กลีบดอก ๕ กลีบ สีนํ้าเงินแกมม่วงประสีขาว กลีบคู่ข้างยาวประมาณ ๑ ซม. และยาวกว่ากลีบกลางและกลีบคู่ล่างเล็กน้อย เกสรเพศผู้ ๑๐ เกสร โคนเชื่อมติดกันเป็นหลอดหุ้มรังไข่ และหุ้มส่วนโคนของก้านยอดเกสรเพศเมียประมาณ ๓ ใน ๔ ส่วน รังไข่อยู่เหนือวงกลีบรูปคล้ายแถบแคบ ๆ กว้างประมาณ ๐.๕ มม. ยาวประมาณ ๕ มม. มี ๑ ช่อง ออวุลเรียงตามยาวหลายเม็ด ปลายสุดโค้งขึ้นเหนือกลุ่มเกสรเพศผู้ ก้านยอดเกสรเพศเมีย ยาวประมาณ ๑ ซม. ยอดเกสรเพศเมียแหลมผลแบบฝักหักข้อ สีน้ำตาลแกมเขียว แบน หยักคอดเป็นข้อระหว่างเมล็ด ๕-๑๐ ข้อ ข้อปลายสุดมีติ่งเรียวแหลม ฝักกว้างประมาณ ๔ มม. ยาวได้ถึง ๕ ซม. มีขนสากค่อนข้างหนาแน่น แต่ละฃ้อมีเมล็ด ๑ เมล็ด สีนํ้าตาลรูปไต ค่อนข้างแบนเครือจานดงมีเขตการกระจายพันธุ์ในประเทศไทยทางภาคเหนือ ภาคตะวันออกเฉียงเหนือและภาคตะวันตกเฉียงใต้ พบตามบริเวณที่โล่งหรือชายป่าหรือตามป่าทุ่งหญ้า ที่สูงจากระดับนํ้าทะเล ๘๐๐-๒,๐๐๐ ม. ออกดอกเดือนตุลาคมถึงธันวาคม เป็นผลเดือนธันวาคมถึงกุมภาพันธ์ในต่างประเทศพบที่ลาว.
ผู้เขียน ดร.จำลอง เพ็งคล้าย

เครือด่าว Smilax verticalis Gagnep.
ชื่อพ้อง Smilax simulans T. Koyama
วงศ์ Smilacaceae
 ไม้พุ่มหรือไม้รอเลื้อย ใบเดี่ยว เรียงเวียนใบอ่อนรูปขอบขนานแกมรูปไข่ถึงรูปรีแกมรูปไข่บางครั้งพบรูปขอบขนานแกมรูปใบหอกหรือรูปรี ใบแก่ รูปไข่หรือรูปไข่แกมรูปไข่กลับ ดอกแยกเพศต่างต้นช่อดอกแบบช่อแยกแขนง ช่อย่อยแบบช่อซี่ร่ม ออกตามซอกใบ ดอกสีเขียวอ่อนหรือสีนวล ผลแบบผลมีเนื้อหนึ่งถึงหลายเมล็ด รูปทรงกลม สุกสีแดง เมล็ด ๑-๒ เมล็ด
 เครือด่าวเป็นไม้พุ่มหรือไม้รอเลื้อย สูง ๐.๓-๒ ม. แตกเป็นกอ ลำต้นเดี่ยวหรือแตกกิ่งมาก กิ่งอ่อนรูปคล้ายทรงกระบอก มีนวล มีริ้วบาง ๆ ผิวเรียบหรือมีหนามยาวประมาณ ๑ มม. ประปรายใบเดี่ยว เรียงเวียน รูปร่างของใบมีความผันแปรมาก ใบอ่อนรูปขอบขนานแกมรูปไข่ถึงรูปรีแกมรูปไข่บางครั้งพบรูปขอบขนานแกมรูปใบหอกหรือรูปรี ใบแก่รูปไข่หรือรูปไข่แกมรูปไข่กลับ กว้าง (๒-)๔-๑๐ ซม. ยาว (๕-)๑๐-๑๕(-๑๘) ซม. ปลายเว้าตื้น เรียวสอบถึงมนหรือแหลม โคนรูปลิ่ม ขอบเรียบ แผ่นใบด้านบนสีเขียวด้านล่างมีนวลและเป็นผงสีขาว เส้นโคนใบ ๕-๗ เส้น นูนเด่นทางด้านล่างของแผ่นใบ เส้นที่อยู่ตรงกลาง ๓ เส้น โคนเชื่อมติดกันจากโคนใบ ๕-๗ มม. ก้านใบยาว ๑-๒ ซม. โคนก้านเป็นกาบยาว ๓-๕ มม. และมีปีกบางแคบทั้ง ๒ ข้าง กว้างประมาณ ๐.๕ มม. มีมือพันสั้น ๆ หรือไม่มีดอกแยกเพศต่างต้น ช่อดอกแบบช่อแยกแขนง ช่อย่อยแบบช่อซี่ร่ม มี ๑-๒ ช่อ ออกตามซอกใบของกิ่งที่อยู่ตอนบนของต้น แกนช่อสั้น ยาว ๓-๕ มม. ส่วนมากจะอยู่ภายในกาบใบ ที่โคนแกนของช่อดอก มีใบประดับรูปไข่ ยาว ๕-๗ มม. ปลายเรียวแหลม ก้านช่อดอกยาว ๑-๒ ซม. ค่อนข้างอวบ ดอกสีเขียวอ่อนหรือสีนวล ช่อดอกเพศผู้มี ๑๕-๔๐ ดอก กลีบรวม ๖ กลีบ แยกกัน กลีบโค้งลง กลีบวงนอกรูปขอบขนาน กว้าง ๑-๑.๕ มม. ยาว ๓-๔ มม. ปลายมนกลีบวงในรูปแถบ กว้างประมาณ ๐.๕ มม. ยาว ๒-๒.๕ มม. ปลายมนเกสรเพศผู้ ๖ เกสร ก้านชูอับเรณู ยาว ๒.๕-๓ มม. อับเรณูรูปขอบขนาน ยาว ๐.๗-๑ มม. ช่อดอกเพศเมียมี ๑๐-๑๗ ดอก ฐานช่อดอกรูปรี ยาว ๔-๕ มม. หนา ๒ มม. กลีบรวม ๖ กลีบ แยกกันและกางออกกลีบวงนอกรูปใบหอก กว้างประมาณ ๐.๕ มม. ยาว ๓-๓.๕ มม. ปลายแหลม มีเกสรเพศผู้เป็นหมัน ๓ เกสร รูปคล้ายเข็ม ยาว ๑.๒-๑.๕ มม. รังไข่อยู่เหนือวงกลีบ รูปไข่ กว้าง ๑.๒-๑.๕ มม. ยาวประมาณ ๓ มม. มี ๓ ช่อง แต่ละช่องมีออวุล ๑-๒ เม็ด ก้านยอดเกสรเพศเมียสั้นยอดเกสรเพศเมีย ๓ ยอด ยาว ๐.๗-๑ มม. โค้งลงผลแบบผลมีเนื้อหนึ่งถึงหลายเมล็ด รูปทรงกลมเส้นผ่านศูนย์กลางประมาณ ๐.๘ มม. สุกสีแดง เมล็ด ๑-๒ เมล็ดเครือด่าวมีเขตการกระจายพันธุ์ในประเทศไทยทางภาคเหนือ ภาคตะวันออกเฉียงเหนือ ภาคตะวันออกและภาคตะวันตกเฉียงใต้ พบตามป่าหญ้าและตามป่าบนเขา ที่สูงจากระดับนํ้าทะเล ๕๐-๑,๐๐๐ ม. ในต่างประเทศพบที่ภูมิภาคอินโดจีน.
ผู้เขียน รศ.บุศบรรณ ณ สงขลา

เครือตาปลา Derris thorelii (Gagnep.) Craib
ชื่อพ้อง Millettia thorelii Gagnep.
วงศ์ Leguminosae-Papilionoideae
ชื่ออื่น ๆ ขี้ช้างเฒ่า, เครือตับปลา, เครือไหล (เหนือ); ออดอ้อ (ตะวันออกเฉียงเหนือ)
 ไม้เถาเนื้อแข็ง กิ่งอ่อนมีขนนุ่ม ใบประกอบแบบขนนกปลายคี่ เรียงเวียน ใบย่อย ๑๑-๑๕ ใบ เรียงตรงข้าม รูปรีแกมรูปขอบขนาน ช่อดอกแบบช่อแยกแขนง ออกตามซอกใบและปลายกิ่ง ดอกรูปดอกถั่วสีเหลือง ผลแบบผลแห้งแตกลองแนว เป็นฝักแบนมีลายร่างแหโปร่ง เมล็ดรูปทรงรี แบนด้านข้าง
 เครือตาปลาเป็นไม้เถาเนื้อแข็ง เลื้อยขึ้นยอดต้นไม้ใหญ่ กิ่งอ่อนมีขนนุ่ม แต่จะร่วงไปเมื่อแก่ใบประกอบแบบขนนกปลายคี่ เรียงเวียน ก้านใบยาว ๔-๕ ซม. แกนกลางยาว ๒๐-๒๕ ม. ใบย่อย ๑๑-๑๕ ใบ เรียงตรงข้าม รูปรีแกมรูปขอบขนานกว้าง ๑.๕-๒.๕ ซม. ยาว ๔.๕-๗ ซม. ปลายแหลม โคนมนถึงเว้าขอบเรียบ แผ่นใบด้านล่างสีจางและมีขนมากกว่าด้านบน ก้านใบย่อยยาว ๑-๒ มม. หูใบคล้ายเส้นด้าย เรียว ยาว ๔-๕ มม. ร่วงง่ายช่อดอกแบบช่อแยกแขนง ออกตามซอกใบและปลายกิ่ง ยาว ๓-๖ ซม. ดอกรูปดอกถั่วยาว ๑-๑.๒ ซม. ก้านดอกยาว ๕-๗ มม. ใบประดับเรียวแคบ ยาวประมาณ ๒ มม. กลีบเลี้ยงโคนเชื่อมติดกันเป็นรูปถ้วยปลายหยักตื้น ๕ หยัก มีขน กลีบดอก ๕ กลีบ สีเหลือง กลีบกลางรูปโล่ ปลายหยักเว้า มีขนาดใหญ่กว่ากลีบอื่นเส้นผ่านศูนย์กลาง ๘-๙ มม. เกสรเพศผู้ ๑๐ เกสร ก้าน ชูอับเรณูติดกันเป็นแผ่นหุ้มเกสรเพศเมีย รังไข่อยู่เหนือ วงกลีบ รูปขอบขนานแกมรูปแถบ มีขน มี ๑ ช่อง ออวุล ๑๑-๑๒ เม็ด ก้านยอดเกสรเพศเมียโค้ง ยอดเกสรเพศเมียขนาดเล็กมากผลแบบผลแห้งแตกสองแนว เป็นฝักแบน กว้าง ๑.๖-๑.๙ ซม. ยาว ๔-๖ ซม. โคนและปลายแหลมมีลายร่างแห่โปร่งเห็นชัดเจน มีขนนุ่มประปราย ขอบฝักมีครีบตามรอยเชื่อมด้านหลัง กว้างประมาณ ๒ มม. ฝักอ่อนสีฟางข้าว ฝักแก่สีนํ้าตาล ก้านสั้น มี ๑-๒ เมล็ด เมล็ดรูปทรงรี แบนด้านข้าง กว้างประมาณ ๐.๕ ซม. ยาวประมาณ ๑ ซม.เครือตาปลามีเขตการกระจายพันธุ์ในประเทศไทยทางภาคเหนือและภาคตะวันออกเฉียงเหนือพบขึ้นในป่าเบญจพรรณและป่าดิบแล้ง ที่สูงจากระดับนํ้าทะเลไม่เกิน ๕๐๐ ม. ออกดอกและเป็นผลเดือนมกราคมถึงมีนาคม ในต่างประเทศพบที่ลาว.
ผู้เขียน ดร.ชวลิต นิยมรรรม

เครือตูมขน Parameria polyneura Hook. f.
ชื่อพ้อง Parameriopsis polyneura (Hook, f.) Pichon
วงศ์ Apocynaceae
 ไม้เถา มียางสีขาว ใบเดี่ยว เรียงตรงข้าม รูปรี ด้านล่างของใบมีตุ่มตรงซอกเส้นแขนงใบกับเส้นกลางใบ ช่อดอกแบบช่อแยกแขนง ออกที่ซอกใบและปลายกิ่ง ดอกสีชมพู กลิ่นหอม รูปทรงกระบอกแคบ ผลแบบผลแตกแนวเดียว ออกเป็นคู่ รูปทรงกระบอกเรียวยาว หยักคอดระหว่างเมล็ด เมล็ดรูปกระสวยปลายด้านหนึ่งมีขนเป็นพู่
 เครือตูมขนเป็นไม้เถา มียางสีขาว เส้นผ่านศูนย์กลาง ๕-๗ ซม. กิ่งเกลี้ยง แต่มีขนเล็กน้อยบริเวณข้อใบเดี่ยว เรียงตรงข้าม รูปรี กว้าง ๑.๑-๖.๒ ซม. ยาว ๓-๑๓ ซม. ปลายเรียวแหลม โคนรูปลิ่ม ขอบเรียบแผ่นใบบางคล้ายกระดาษ สีเขียวอ่อน เส้นแขนงใบข้างละ ๔-๙ เส้น แต่ละเส้นโค้งขึ้นไปจรดกันใกล้ขอบใบ เห็นชัดทางด้านล่าง ผิวใบด้านล่างตามเส้นกลางใบและเส้นแขนงใบมีขน ตรงซอกเส้นแขนงใบกับเส้นกลางใบมีตุ่มกลมที่มีขนคลุม ก้านใบยาว ๓-๙ มม.ช่อดอกแบบช่อแยกแขนง มี ๓-๔ ช่อ ออกที่ซอกใบและปลายกิ่ง ยาว ๕.๕-๑๑ ซม. มีขน ช่อย่อยแบบช่อกระจุก เส้นผ่านศูนย์กลางดอก ๓-๕ มม. ดอกมีกลิ่นหอม กลีบเลี้ยงด้านนอกมีขน โคนเชื่อมติดกันเป็นรูปถ้วยตื้นปลายแยกเป็นแฉกสั้น ๕ แฉก รูปไข่ ปลายแหลม กว้าง ประมาณ ๑ มม. ยาว ๑-๑.๒ มม. โคนด้านในมีต่อมจำนวนมาก กลีบดอกสีชมพู โคนเชื่อมติดกันเป็นหลอด รูปทรงกระบอกแคบ ยาว ๑-๑.๘ มม. ปลายแยกเป็น ๕ แฉก เรียงซ้อนเหลื่อมไปทางด้านซ้ายในดอกตูม แต่ละแฉกรูปขอบขนาน ขอบด้านหนึ่งเอียงเล็กน้อยยาว ๒.๖-๔.๗ มม. ทางด้านนอกของหลอดกลีบดอกและโคนแฉกกลีบดอกมีขนละเอียด ด้านในหลอดกลีบดอกเกลี้ยงหรือมีขนเป็นแถบบริเวณปากหลอด เกสรเพศผู้ ๕ เกสร ติดอยู่ด้านในใกล้โคนหลอดกลีบดอก ถ้านชูอับเรณูสั้น อับเรณูรูปหัวลูกศร ยาว ๑-๑.๔ มม. เกาะติดรอบเกสรเพศเมีย จานฐานดอกมี ๕ พู รังไข่อยู่เหนือวงกลีบ มี ๑ คู่ ยาวประมาณ ๑ มม. ด้านบนมีขนหนาแน่นแต่ละรังไข่มี ๑ ช่อง ออวุลจำนวนมาก ก้านยอดเกสรเพศเมียเชื่อมติดกัน ความยาวรวมยอดเกสรเพศเมีย ๑-๑.๓ มม. ยอดเกสรเพศเมียสั้น เป็นตุ่มปลายมนผลแบบผลแตกแนวเดียว ออกเป็นคู่ รูปทรงกระบอกเรียวยาว หยักคอดระหว่างเมล็ด กว้าง ๔-๕ มม. ยาว ๓๗-๙๐ ซม. ปลายเรียวแหลม เมล็ดรูปกระสวย กว้าง ๒.๖-๓ มม. ยาว ๑.๕-๒๒ มม. ปลายด้านหนึ่งมีขนเป็นพู่ ยาว ๓-๔.๑ ซม.เครือตูมขนมีเขตการกระจายพันธุ์ในประเทศไทยทางภาคใต้ พบขึ้นตามป่าดิบชื้น ที่สูงตั้งแต่ใกล้ระดับน้ำทะเลถึงประมาณ ๔๐๐ ม. ในต่างประเทศพบที่พม่า มาเลเซีย สุมาตรา และบอร์เนียว.
ผู้เขียน รศ. ดร.อบฉันท์ ไทยทอง และ ผศ. ดร.มานิต คิดอยู่

เครือไตร Clematis burmanica Lace
วงศ์ Ranunculaceae
 ไม้เลื้อย ลำต้นและกิ่งเป็นสันและร่องลสับกันใบประกอบแบบนิ้วมือ เรียงตรงข้าม มีใบย่อย ๓ ใบ รูปไข่หรือรูปรีแกมรูปไข่ ช่อดอกคล้ายช่อกระจุกแยกแขนง ออกตามซอกใบและปลายยอด ดอกมีขาวนวลถึงเหลืองอมเขียว ผลแบบผลแห้งเมล็ดล่อนรูปทรงรี สุกสีดำหรือนํ้าตาล เมล็ดขนาดเล็กมาก
 เครือไตรเป็นไม้เลื้อย ลำต้นและกิ่งเป็นสันและร่องสลับกันตามยาว เมื่อยังอ่อนมีขนสั้นนุ่ม เมื่อแก่เกือบเกลี้ยงใบประกอบแบบนิ้วมือ เรียงตรงข้าม ก้านใบยาว ๒.๕-๑๐ ซม. เกลี้ยง มีใบย่อย ๓ ใบ รูปใข่หรือรูปรีแกมรูปไข่ กว้าง ๑.๕-๙ ซม. ยาว ๓.๕-๑๐ ซม. ปลายแหลมถึงเรียวแหลม โคนตัดหรือรูปหัวใจ ขอบเรียบ แผ่นใบบางคล้ายกระดาษถึงหนาคล้ายแผ่นหนัง เกลี้ยง ทั้ง ๒ ด้าน เส้นโคนใบ ๕-๗ เส้น ก้านใบย่อยยาว ๐.๕-๔ ซม.ช่อดอกคล้ายช่อกระจุกแยกแขนง ออกตามซอกใบและปลายยอด ก้านช่อดอกยาว ๓-๘ ซม. มีขนสั้นประปราย ดอกในช่อจำนวนมาก เส้นผ่านศูนย์กลางดอก ๒-๒.๕ ซม. ก้านดอกยาว ๑-๓.๕ ซม. มีขนสั้นนุ่มหนาแน่น ใบประดับรูปแถบ ยาว ๐.๕-๒ ซม. มีก้านใบประดับย่อยรูปแถบขนาดเล็ก ดอกสีขาวนวลถึงสีเหลืองอมเขียว กลีบเลี้ยง ๔ กลีบ รูปขอบขนานปลายมน กว้าง ๓-๔ มม. ยาว ๑๐-๑๓ มม. ด้านบนเกลี้ยงด้านล่างมีขนสั้นนุ่ม บางครั้งบริเวณขอบมีขนกำมะหยี่ ไม่มีกลีบดอก เกสรเพศผู้จำนวนมาก ยาว ๕.๕-๘.๕ มม. อับเรณูรูปขอบขนาน ยาว ๑.๒-๑.๘ มม. ส่วนปลายมนก้านชูอับเรณูรูปเส้นด้าย ยาว ๖-๘ มม. เกลี้ยง รังไข่ อยู่เหนือวงกลีบ มีจำนวนมาก แยกจากกันเป็นอิสระ รูปไข่แกมรูปรี มี ๑ ช่อง ออวุล ๑ เม็ด มีขนสั้นหนาแน่นก้านยอดเกสรเพศเมียยาวประมาณ ๕ มม. มีขนอุยหนาแน่นผลแบบผลแห้งเมล็ดล่อน รูปทรงรี แบน กว้างประมาณ ๓ มม. ยาวประมาณ ๕ มม. มีขนสั้นนุ่มหนาแน่นสุกสีดำหรือนํ้าตาล ก้านยอดเกสรเพศเมียติดทนยาวประมาณ ๓ ซม. มีขนยาวนุ่มสีเหลือง เมล็ดขนาดเล็กมากเครือไตรมีเขตการกระจายพันธุ์ในประเทศไทยทางภาคเหนือ พบตามภูเขาหินปูน ที่สูงจากระดับนํ้าทะเล ๙๐๐-๑,๘๐๐ ม. ออกดอกและเป็นผลเดือนสิงหาคมถึงมกราคม ในต่างประเทศพบที่พม่าตอนเหนือจีนตอนใต้ และภูมิภาคอินโดจีน.
ผู้เขียน นางสาวนันทวรรณ สุปันตี และ ดร.สมราน สุดดี

เครือเทพรัตน์ Thepparatia thailandica Phuph.
วงศ์ Malvaceae
 ไม้เถาเนื้อแข็ง ยาวได้ถึง ๒๐ ม. เปลือกเป็นร่องตามยาว สีน้ำตาลอ่อน ใบเดี่ยว เรียงเวียน มี ๓ แฉก หูใบรูปคล้ายเส้นด้าย ร่วงง่าย ช่อดอกแบบช่อกระจะออกที่ปลายกิ่ง ห้อยลง ดอกรูประฆัง สีม่วงแดงปลายกลืบสีเหลือง เกลรเพศเมียทั้งหมดอยู่ภายในหลอดเส้าเกสร
 เครือเทพรัตน์เป็นไม้เถาเนื้อแข็ง ยาวได้ถึง ๒๐ ม. ลำต้นและกิ่งรูปทรงกระบอก เส้นผ่านศูนย์กลาง ๑๐-๑๕ ซม. เปลือกเป็นร่องตามยาว สีน้ำตาลอ่อนใบเดี่ยว เรียงเวียน ออกที่ปลายกิ่ง ขอบเว้าเป็นแฉกตื้น ๆ ๓ แฉก กว้าง ๘-๑๒ ซม. ยาว ๗-๑๒ ซม. ปลายเรียวแหลมหรือแหลม โคนเว้าเป็นรูปหัวใจ ขอบหยักมนแกมจักฟันเลื่อยไม่สมํ่าเสมอ แผ่นใบบางคล้ายกระดาษ ด้านบนมีต่อมเป็นจุดเล็ก ๆ กระจายทั่วไปเกลี้ยง ด้านล่างมีขนรูปดาวเล็ก ๆ และมีขนรูปดาวขนาดใหญ่แซม ก้านใบยาว ๕-๑๐ ซม. มีขนรูปดาวเล็ก ๆ หูใบรูปคล้ายเส้นด้าย ยาว ๔-๖ มม. ร่วงง่ายช่อดอกแบบช่อกระจะ ออกที่ปลายกิ่ง แต่ละช่อมีดอกจำนวนมาก ห้อยลง ยาวได้ถึง ๒๐ ซม. มีขนสั้นรูปดาวหนาแน่นก้านดอกยาว ๑.๕-๑.๘ ซม. มีข้อต่ออยู่ห่างจากโคนดอกประมาณ ๕ มม. ริ้วประดับสีเขียวอมแดงโคนเชื่อมติดกันเล็กน้อย ปลายแยกเป็นแฉก ๕-๗ แฉก แฉกรูปขอบขนานถึงรูปรี กว้าง ๓-๕ มม. ยาว ๐.๗-๑ ซม. มีขนรูปดาวสันหนานุ่มทั้ง ๒ ด้าน ติดทน กลีบเลี้ยงสีเขียว ครึ่งล่างเชื่อมติดกัน ครึ่งบนแยกเป็น ๕ แฉก แฉกรูปไข่ปลายแหลม กว้าง ๔-๕ มม. ยาว ๕-๘ มม. แต่ละแฉกมีเส้นนูนตรงกลางตามยาว มีขนเช่นเดียวกับริ้วประดับ กลีบดอก ๕ กลีบ เรียงเวียนซ้อนไปในทางเดียวกันเป็นรูประฆัง กลีบรูปไข่กลับ กว้าง ๑.๕-๒ ซม. ยาว ๓-๓.๕ ซม. สีม่วงแดง ปลายกลีบสีเหลือง ด้านนอกมีขนรูปดาว ด้านในเกลี้ยง มีเส้นตามยาวกลีบจำนวนมาก ด้านนอกเห็นชัดกว่าด้านใน ขอบกลีบม้วนออก เกสรเพศผู้จำนวนมาก ก้านชูอับเรณูเชื่อมติดกันเป็นหลอดเส้าเกสร ยาว ๑.๕-๒ ซม. ปลายหลอดหยักซี่ฟ้น ๔ หยักไม่เท่ากันรอบหลอดเส้าเกสรมีก้านชูอับเรณู แยกเป็นอิสระ ยาวประมาณ ๑ มม. มักออกเป็นคู่ติดหนาแน่นทั่วหลอด โคนหลอดเส้าเกสรและโคนกลีบดอกเชื่อมติดกัน ร่วงง่าย อับเรณูสีเหลือง รูปเกือกม้า เกสรเพศเมียทั้งหมดอยู่ภายในหลอดเส้าเกสร ยาวไม่เกินปากหลอด รังไข่อยู่เหนือวงกลีบ รูปไข่ถึงค่อนข้างกลมกว้างและยาวประมาณ ๓ มม. มีขนหนาแน่น มี ๕ ช่อง แต่ละช่องมีออวุลประมาณ ๑๒ เม็ด ก้านยอดเกสรเพศเมียยาวประมาณ ๑.๖ ซม. ปลายก้านไม่แยกเป็นแฉกยอดเกสรเพศเมียมีขนาดเล็ก เป็นตุ่ม และปลายสุดมีขนผลยังไม่พบที่สมบูรณ์เครือเทพรัตน์เป็นพรรณไม้ถิ่นเดียวของไทย มีเขตการกระจายพันธุ์ทางภาคเหนือ พบขึ้นตามป่าดิบแล้งใกล้ลำธาร ที่สูงจากระดับน้ำทะเลประมาณ ๗๐๐ ม.ตั้งชื่อวิทยาศาสตร์และชื่อไทยเพื่อเทิดพระเกียรติแด่สมเด็จพระเทพรัตนราซสุดาฯ สยามบรมราชกุมารี เมื่อ พ.ศ. ๒๕๔๙.
ผู้เขียน นางลีนา ผู้พัฒนพงศ์

เครือนวลน้อย Aganosma breviloba Kerr
วงศ์ Apocynaceae
 ไม้เถา มียางสีขาว ใบเดี่ยว เรียงตรงข้ามรูปรี มีต่อมบนสันระหว่างคู่ของก้านใบ ช่อดอกแบบ ช่อกระจุกแยกแขนง ออกที่ยอดหรือบางครั้งออกตามซอกใบ ดอกสีขาว รูปทรงกระบอกแคบ
 เครือนวลน้อยเป็นไม้เถา มียางสีขาว กิ่งมีช่องอากาศ กิ่งแขนงมีขนแข็งเอนใบเดี่ยว เรียงตรงข้าม รูปรี กว้าง ๒.๒-๖.๔ ซม. ยาว ๕.๕-๑๓.๕ ซม. ปลายเรียวแหลม โคนรูปลิ่ม ขอบเรียบแผ่นใบค่อนข้างหนาคล้ายแผ่นหนัง เส้นแขนงใบข้างละ ๕-๘ เส้น เส้นขอบในของใบเห็นไม่ชัด มีขนแข็งตามเส้นกลางใบด้านล่างและที่ขอบตรงโคนใบ ก้านใบยาว ๐.๗-๑.๒ ซม. มีต่อมบนสันระหว่างคู่ของก้านใบช่อดอกแบบช่อกระจุกแยกแขนง ออกที่ยอดหรือบางครั้งออกตามซอกใบ ยาว ๓-๘ ซม. มีขนสั้นหนานุ่มประปราย ช่อย่อยแบบช่อกระจุก ก้านดอกยาว ๐.๓-๑ ซม. กลีบเลี้ยงโคนเชื่อมติดกันเป็นรูปถ้วยตื้น ปลายแยกเป็น ๕ แฉก แต่ละแฉกรูปแถบแกมรูปใบหอก กว้าง ๑.๕-๓.๗ มม. ยาว ๑-๑.๒ ซม. ปลายเรียวแหลม มีขนสั้นหนานุ่ม โคนด้านในใกล้ขอบกลีบมีต่อม ๒-๓ ต่อม กลีบดอกสีขาว โคนเชื่อมติดกันเป็นรูปทรงกระบอกแคบ ยาว ๐.๗-๑ ซม. ปลายหลอดแยกเป็น ๕ แฉก แต่ละแฉกรูปรี ยาว ๕-๘.๒ มม. ปลายแหลมถึงเรียวแหลม เรียงซ้อนเหลื่อมไปทางขวาในดอกตูม ด้านนอกมีขนสั้นหนานุ่มด้านในบริเวณปากหลอด และในหลอดมีขน เกสรเพศผู้ติดอยู่ในหลอดกลีบดอกสูงจากฐาน ๒-๓.๘ มม. ถ้านชูอับเรณูสั้นหรือเกือบไม่มี อับเรณูรูปหัวลูกศร กว้างประมาณ ๑ มม. ยาว ๔.๔-๖ มม. เกาะอยู่รอบยอดเกสรเพศเมีย จานฐานดอกรูปถ้วย สูงกว่ารังไข่ ยาว ๑.๑-๒.๒ มม. ปลายด้านบนแคบลงและหยักเป็นซี่ฟ้น ๕ หยัก รังไข่อยู่เหนือวงกลีบ มี ๑ คู่ ยาว ๐.๙-๑.๔ มม. มีขนละเอียดประปราย แต่ละรังไข่มี ๑ ช่อง ภายในมีออวุลจำนวนมาก ก้านยอดเกสรเพศเมียเชื่อมติดกันความยาวเมื่อรวมกับยอดเกสรเพศเมีย ๔.๗-๖.๒ มม. ยอดเกสรเพศเมียรูปกรวยผลยังไม่พบเครือนวลน้อยมีเขตการกระจายพันธุ์ในประเทศไทย ทางภาคเหนือ พบขึ้นตามป่าดิบ ที่สูงตั้งแต่ใกล้ ระดับนํ้าทะเลถึงประมาณ ๗๔๐ ม. ในต่างประเทศ พบที่พม่า และจีน.
ผู้เขียน รศ. ดร.อบฉันท์ ไทยทอง และ ผศ. ดร.มานิต คิดอยู่

เครือน่อง Strophanthus caudatus (L.) Kurz
ชื่อพ้อง Echites caudatus L., Nerium scandens Lour.; Strophanthus dichotomus DC., S. scandens (Lour.) Roem. et Schult.
วงศ์ Apocynaceae
ชื่ออื่น ๆ น่อง, ยางน่องเครือ (ตะวันออก); ยางน่องเถา (ตะวันออกเฉียงใต้); บานบุรีป่า (ใต้)
 ไม้พุ่มรอเลื้อยหรือไม้เถา ทุกส่วนมียางใสเถา กิ่งแก่และผลมีช่องอากาศ ใบเดี่ยว เรียงตรงข้ามรูปรี รูปขอบขนานแกมรูปรี หรือรูปไข่กลับ ช่อดอกแบบช่อกระจุก ออกที่ปลายกิ่ง ดอกสีขาวอมเหลืองปนม่วงแดง ผลแบบผลแห้งแตกแนวเดียว ออกเป็นคู่โคนติดกัน ปลายแยกกางออกตรงกันข้าม รูปทรงกระบอกปลายเรียว สุกสีแดงเรื่อ เมล็ดรูปทรงรีหรือ รูปกระสวย แบน มีกระจุกขนสีขาวเป็นมันคล้ายไหมที่ปลาย
 เครือน่องเป็นไม้พุ่มรอเลื้อยหรือไม้เถา ยาวได้ ถึง ๑๒ ม. ทุกส่วนมียางใสเถา และกิ่งแก่มืช่องอากาศเกลี้ยงหรือมีขนละเอียดเล็กน้อยใบเดี่ยว เรียงตรงข้าม รูปรี รูปขอบขนานแกมรูปรี หรือรูปไข่กลับ กว้าง ๓-๑๑.๕ ซม. ยาว ๖-๒๓ ซม. ปลายเรียวแหลมถึงมน อาจพบปลายเว้าตื้นบ้าง โคนรูปลิ่ม ขอบเรียบ แผ่นใบหนาคล้ายแผ่นหนังหรืออาจบางคล้ายกระดาษ เส้นแขนงใบข้างละ ๖-๑๒ เส้น ปลายเส้นโค้งจรดกันก่อนถึงขอบใบ ก้านใบยาว ๑-๑.๕ ซม.ช่อดอกแบบช่อกระจุก ออกที่ปลายกิ่ง เป็นช่อใหญ่ยาว ๑๙-๒๖ ซม. ใบประดับรูปไข่ถึงรูปแถบแกมรูปไข่ ยาว ๐.๓-๐.๕(-๑) ซม. ดอกสีขาวอมเหลืองปนม่วงแดง กลีบเลี้ยง ๕ กลีบ สีม่วงแดง รูปไข่ กว้าง ๑.๗-๓(-๔) มม. ยาว ๐.๔-๐.๕(-๑.๕) ซม. ปลายเรียวแหลม มีขนละเอียดหรือมีขนครุย มีต่อมที่โคนกลีบเลี้ยง ๕ ต่อม กลีบดอกโคนเชื่อมติดกันเป็นรูปกรวย ปลายแยก กว้าง ๐.๘-๑.๒ ซม. ยาว ๑.๓-๓.๒ ซม. แฉกกลีบดอกซ้อนเหลื่อมกันและบิดเวียนไปทางขวาในดอกตูม เมื่อบานปลายแยกเป็น ๕ แฉก แฉกรูปสามเหลี่ยม สีม่วงแดง ปลายยื่นยาวออกไปเป็นหาง กว้าง ๒-๔ มม. ยาวได้ถึง ๑๓.๕ ซม. บริเวณปากหลอดดอกมีกะบังรอบ ๑๐ แฉก รูปไข่ถึงรูปสามเหลี่ยมแคบ ยาว ๔-๗ มม. เกสรเพศผู้ ๕ เกสร ติดภายในหลอดกลีบดอก สูงจากโคนหลอด ๑.๕-๒.๒ ซม. ก้านชูอับเรณูอ้วน สั้น มีขนนุ่ม อับเรณูรูปสามเหลี่ยมแคบโคนรูปเงี่ยงลูกศร มีปลายยื่นยาวออกไปและติดกันล้อมรอบก้านยอดเกสรเพศเมียไว้ รังไข่อยู่เหนือวงกลีบมี ๒ อัน แยกกัน แต่ละอันมี ๑-๒ ช่อง แต่ละช่องมีออวุลจำนวนมาก ก้านยอดเกสรเพศเมียรวมยอดเกสร เพศเมียยาว ๑.๒-๑.๓ มม. ยอดเกสรเพศเมียกลมผลแบบผลแห้งแตกแนวเดียว ออกเป็นคู่ โคนติดกัน ปลายแยกกางออกตรงกันข้าม ขนาดใหญ่ รูปทรงกระบอกปลายเรียวกว้าง ๒-๔.๘ ซม. ยาว ๑๐-๓๐ ซม. สีเขียว มีช่องอากาศ สุกสีแดงเรื่อ เมล็ดจำนวนมากรูปทรงรีหรือรูปกระสวย แบน กว้าง ๓-๔ มม. ยาว ๑-๒.๕ ซม. ปลายเป็นจะงอย ยาว ๐.๕-๑.๔ ซม.ไม่มีขนและช่วงปลายของจะงอยยาว ๑-๒.๓ ซม. มีกระจุกขนสีขาวเป็นมันคล้ายไหม ยาว ๔-๗(-๙) ซม.เครือน่องมีเขตการกระจายพันธุ์ในประเทศไทย ทางภาคตะวันออกเฉียงเหนือ ภาคตะวันออก ภาคตะวันออกเฉียงใต้ ภาคตะวันตกเฉียงใต้ และภาคใต้ พบขึ้นตามชายป่า ที่สูงตั้งแต่ใกล้ระดับนํ้าทะเลถึงประมาณ ๗๐๐ ม. ออกดอกและเป็นผลตลอดปี ในต่างประเทศพบที่พม่า ภูมิภาคอินโดจีน และภูมิภาคมาเลเซียประโยชน์ อาจนำมาปลูกเป็นไม้ประดับ ยางมีสารพิษใช้ชุบลูกดอกอาบยาพิษ เมล็ดมี cardiac glycoside ชื่อ strophanthin ใช้เป็นยาบำรุงหัวใจ เพิ่มความดันโลหิตและขับปัสสาวะ.
ผู้เขียน รศ.กัลยา ภราไดย

เครือน่องขน Anodendron punctatum Tsiang
วงศ์ Apocynaceae
 ไม้เถา มียางสีขาว กิ่งมีขนละเอียดหรือเกลี้ยง ใบเดี่ยว เรียงตรงข้าม รูปขอบขนานหรือรูปรีด้านล่างมีจุดโปร่งแสงสีนํ้าตาล ช่อดอกแบบช่อแยกแขนง ออกที่ปลายกิ่งหรือตามซอกใบ ช่อย่อยแบบ ช่อกระจุก ดอกสีขาวอมเขียวหรือสีเหลือง รูปทรงกระบอกแคบ ผลแบบผลแห้งแตกแนวเดียว ออกเป็นคู่ รูปทรงกระบอก เรียว เมล็ดรูปคล้ายกระสวยค่อนข้างแบน สีนํ้าตาล ปลายด้านหนึ่งเป็นจะงอย และมีขนเป็นพู่
 เครือน่องขนเป็นไม้เถา ยาวได้ถึง ๒๐ ม. มียางสีขาว กิ่งมีขนละเอียดหรือเกลี้ยง กิ่งอ่อนเป็นเหลี่ยมเมื่อแก่กลมใบเดี่ยว เรียงตรงข้าม รูปขอบขนานหรือรูปรีกว้าง ๑.๕-๔.๗ ซม. ยาว ๔.๘-๑๕ ซม. ปลายเรียวแหลม โคนรูปลิ่มหรือมน ขอบเรียบ ด้านล่างมีจุดโปร่งแสงสีนํ้าตาล เส้นแขนงใบข้างละ ๗-๑๓ เส้น เส้นใบย่อยเห็นไม่ชัด ก้านใบยาว ๑-๒ ซม.ช่อดอกแบบช่อแยกแขนง ออกที่ปลายกิ่งหรือตามซอกใบ ยาว ๒.๒-๔ ซม. มีขนละเอียด ช่อย่อยแบบช่อกระจุก ก้านดอกยาว ๑-๔ มม. ที่โคนก้านมีใบประดับกลีบเลี้ยง ๕ กลีบ รูปไข่ กว้างประมาณ ๑ มม. ยาว ๑-๒ มม. ปลายแหลมถึงมน ผิวเกลี้ยงหรือมีขนละเอียดที่โคน ขอบมีขนครุย โคนด้านในของแต่ละกลีบมีต่อม ๑-๒ ต่อม กลีบดอกสีขาวอมเขียวหรือสีเหลือง โคนเชื่อมติดกันเป็นหลอดรูปทรงกระบอกแคบ ยาว ๒-๓ มม. ปลายแยกเป็น ๕ แฉก ซ้อนเหลื่อมไปทางขวาในดอกตูมแฉกรูปใบหอกเบี้ยว ยาว ๒-๓ มม. ด้านนอกเกลี้ยงหรือมีขนละเอียด ด้านในมีขนสั้นนุ่ม เกสรเพศผู้ ๕ เกสร ติดใกล้โคนหลอดกลีบดอก ก้านชูอับเรณูสั้นอับเรณูคล้ายหัวลูกศร ยาวประมาณ ๑ มม. เรียงเป็นวงล้อมรอบและแนบกับยอดเกสรเพศเมีย จานฐานดอกเป็นวง ขอบหยักมนหรือหยักซี่ฟัน มี ๕ หยัก รังไข่อยู่เหนือวงกลีบ มี ๑ คู่ ยาวประมาณ ๑ มม. แต่ละรังไข่ มี ๑ ช่อง มีออวุลจำนวนมาก ก้านยอดเกสรเพศเมียเชื่อมติดกัน ความยาวรวมกับยอดเกสรเพศเมียประมาณ ๑ มม. ยอดเกสรเพศเมียเป็นตุ่ม ปลายแหลมผลแบบผลแห้งแตกแนวเดียว ออกเป็นคู่ รูปทรงกระบอก เรียว กว้าง ๐.๘-๑.๒ ซม. ยาว ๗.๕-๑๓.๖ ซม. เมล็ดรูปคล้ายกระสวย ค่อนข้างแบน สีนํ้าตาล ยาว ๑-๑.๕ ซม. ปลายด้านหนึ่งเป็นจะงอย ยาว ๓.๕-๖ มม. รอบจะงอยมีขนเป็นพู่ ยาว ๒-๖ ซม.เครีอน่องขนมีเขตการกระจายพันธุ์ในประเทศไทยทางภาคตะวันออกเฉียงใต้ พบขึ้นตามป่าดิบ ที่สูงจากระดับนํ้าทะเล ๖๐๐-๘๐๐ ม. ออกดอกเดือนเมษายนถึงพฤษภาคม เป็นผลเดือนมิธุนายนถึงธันวาคม ในต่างประเทศพบที่จีนและกัมพูชา.
ผู้เขียน รศ. ดร.อบฉันท์ ไทยทอง แสะ ผศ. ดร.มานิต คิดอยู่

เครือนางนวล Aganosma cymosa (Roxb.) G. Don
ชื่อพ้อง Echites cymosus Roxb.; Aganosma cymosa (Roxb.) G. Don var. fulva Craib, A. harmandiana Pierre ex Spire
วงศ์ Apocynaceae
 ไม้เถา ทุกส่วนมียางสีขาว ใบเดี่ยวเรียงตรงข้าม รูปขอบขนาน ช่อดอกแบบช่อกระจุก ออกที่ปลายยอดดอกสีขาว ผลแบบผลแห้งแตกแนวเดียว ออกเป็นคู่รูปทรงกระบอก เมล็ดรูปขอบขนาน ปลายด้านหนึ่งมีขนเป็นพู่
 เครือนางนวลเป็นไม้เถา ทุกส่วนมียางสีขาวมีขนทั่วไปตามกิ่งอ่อน ก้านใบ ผิวใบด้านล่าง ใบประดับและกลีบเลี้ยง เถาและกิ่งแก่เกลี้ยงใบเดี่ยว เรียงตรงข้าม รูปขอบขนานกว้าง ๕-๗ ซม. ยาว ๑๐-๑๖ ซม. ปลายเป็นติ่งแหลม โคนมน ขอบเรียบแผ่นใบหนาและเหนียวคล้ายแผ่นหนัง มีขนนุ่มหรือค่อนข้างเกลี้ยงทั้ง ๒ ด้าน เส้นแขนงใบข้างละ ๘-๑๒ เส้น ก้านใบยาว ๐.๗-๑.๕(-๒.๘) ซม.ช่อดอกแบบช่อกระจุก ค่อนข้างแน่น ออกที่ปลายยอด ยาว ๒.๔-๗.๓ ซม. กลีบเลี้ยงโคนเชื่อมติดกันเล็กน้อยปลายแยกเป็น ๕ แฉก แต่ละแฉกรูปใบหอก กว้างประมาณ ๒ มม. ยาว ๐.๙-๑.๑ ซม. กลีบดอกสีขาวโคนเชื่อมติดกันเป็นหลอด ยาวประมาณ ๗ มม. กลางหลอดป่อง ปลายหลอดแยกเป็น ๕ แฉก แต่ละแฉกรูปขอบขนาน กว้างประมาณ ๓ มม. ยาว ๖-๑๒.๖ มม. ปลายแหลม ด้านนอกมีขน ด้านในเกลี้ยง เกสรเพศผู้ ๕ เกสร ก้านชูอับเรณูสั้น ติดอยู่ภายในหลอดตรงบริเวณที่ป่อง อับเรณูรูปหัวลูกศร ยาว ๔-๕ มม. จานฐานดอก มี ๕ พู สูงประมาณ ๒ มม. ปลายมน รังไข่อยู่เหนือวงกลีบ มี ๑ คู่ แต่ละรังไข่มี ๑ ช่อง ออวุลจำนวนมากก้านยอดเกสรเพศเมียเชื่อมติดกัน ยาวประมาณ ๒ มม. ยอดเกสรเพศเมียเป็นตุ่ม ปลายสอบและแยกเป็นแฉกตื้น ๕ แฉกผลแบบผลแห้งแตกแนวเดียว ออกเป็นคู่ รูปทรงกระบอก กว้างประมาณ ๑ ซม. ยาวประมาณ ๓๒-๓๗ ซม. มีขนสีเหลือง เมล็ดรูปขอบขนาน กว้างประมาณ ๖ มม. ยาว ๑-๒.๒ ซม. ปลายด้านหนึ่งมีขนเป็นพู่ ยาว ๒-๔.๕ ซม.เครือนางนวลมีเขตการกระจายพันธุ์ในประเทศไทยทางภาคเหนือ ภาคกลาง และภาคตะวันออกเฉียงใต้พบขึ้นตามป่าเบญจพรรณและป่าดิบแล้ง ที่สูงจากระดับนํ้าทะเลไม่เกิน ๕๐๐ ม. ออกดอกเดือนพฤษภาคมถึงสิงหาคม เป็นผลเดือนกันยายนถึงธันวาคม ในต่างประเทศพบที่พม่าและภูมิภาคอินโดจีน.
ผู้เขียน รศ. ดร.อบฉันท์ ไทยทอง

เครือนำแน่ Gongronema filipes Kerr
วงศ์ Asclepiadaceae
 ไม้เถา ทุกส่วนมียางสีขาว ใบเดี่ยว เรียงตรงข้าม รูปไข่แกมรูปใบหอก โคนใบมีต่อมหลายต่อมช่อดอกแบบช่อซี่ร่ม ออกตามซอกใบ ดอกสีเขียวแกมม่วงผลแบบผลแห้งแตกแนวเดียว รูปทรงรี เมล็ดรูปคล้ายหัวใจ แบน ปลายด้านหนึ่งมีขนเป็นพู่สีนวล
 เครือนำแน่เป็นไม้เถา สีเขียวเข้ม ปล้องยาว ๑๐-๒๐ ซม. ทุกส่วนมียางสีขาวใบเดี่ยว เรียงตรงข้าม รูปไข่แกมรูปใบหอก กว้าง ๒-๔ ซม. ยาว ๕-๑๑ ซม. ปลายแหลมหรือเรียวแหลม โคนมน ขอบเรียบหรือเป็นคลื่นเล็กน้อย แผ่นใบบางคล้ายกระดาษแต่เหนียว ด้านบนสีเขียวเข้ม ด้านล่างสีเขียวอมขาว เส้นแขนงใบข้างละ ๔-๕ เส้น ปลายเส้นโค้งไปจรดกับเส้นถัดไป ด้านบนเป็นร่อง ด้านล่างเป็นสันคมบริเวณโคนใบด้านบนมีต่อมรูปหยดนํ้า ๗-๘(-๑๕) ต่อมก้านใบเรียวเล็ก ยาว ๑.๕-๒.๕ ซม.ช่อดอกแบบช่อซี่ร่ม ออกตามซอกใบ ก้านช่อยาว ๑-๔ ซม. แต่ละช่อมี ๑๐-๒๐ ดอก ก้านดอกยาว ๐.๓-๑ ซม. ดอกสีเขียวแกมม่วง กลีบเลี้ยง ๕ กลีบ รูปไข่ กว้างและยาวประมาณ ๒ มม. ขอบมีขนสั้น กลีบดอกโคนเชื่อมติดกันเป็นรูปคล้ายโถ ยาวประมาณ ๖ มม. ปลายแยกเป็น ๕ แฉก แต่ละแฉกหนา รูปแถบ ปลายสอบ ยาวประมาณ ๔ มม. ด้านในสีเขียวอมเหลือง เส้าเกสรรูปคล้ายกรวย ประกอบด้วยรยางค์ ๕ อันรูปใบหอก เชื่อมกับเกสรเพศผู้เรียงต่อกันเป็นวงล้อมรอบเกสรเพศเมียโคนรยางค์หนา กางออกและโค้งขึ้นปลายบาง และมนโค้งจรดกันคลุมยอดเกสรเพศเมีย เกสรเพศผู้ ๕ เกสร กลุ่มเรณูอยู่เป็นคู่ รูปกลมรี เรียงตัวในแนวตั้งหรือโค้งเข้าหากัน ก้านกลุ่มเรณูติดในแนวตั้งฉากกับปุ่มยึดสีนํ้าตาลเข้ม รังไข่อยู่เหนือวงกลีบ มี ๑ คู่ แต่ละรังไข่ มี ๑ ช่อง ออวุลจำนวนมาก ก้านยอดเกสรเพศเมียสั้นเชื่อมติดกัน ยอดเกสรเพศเมียเป็นตุ่มรูปรีผลแบบผลแห้งแตกแนวเดียว รูปทรงรี กว้าง ๑-๑.๒ ซม. ยาว ๔-๖ ซม. เมล็ดรูปคล้ายหัวใจ แบนปลายด้านหนึ่งมีขนเป็นพู่สีนวลเครือนำแน่เป็นพรรณไม้ถิ่นเดียวของไทย มีเขตการกระจายพันธุ์ทางภาคเหนือ พบตามป่าดิบเขา ที่สูงจากระดับนํ้าทะเล ๑,๓๐๐-๑,๕๐๐ ม. ออกดอกและเป็นผลเดือนมีนาคมถึงพฤษภาคม.
ผู้เขียน รศ. ดร.อบฉันท์ ไทยทอง

เครือปลอก Ventilago harmandiana Pierre
วงศ์ Rhamnaceae
ชื่ออื่น ๆ กระปรอกช้าง, ตานขโมย (ปราจีนบุรี); คนทีดำ (ตรัง); พญางิ้วดำ (พังงา, ภูเก็ต)
 ไม้เถาเนื้อแข็ง กิ่งแก่ค่อนข้างเกลี้ยง ใบเดี่ยวเรียงเวียน รูปรี รูปไข่ รูปไข่กลับ หรือรูปแถบแกมรูปขอบขนาน เส้นใบย่อยแบบขั้นบันได ช่อดอกแบบข่อกระจะหรือช่อกระจะแยกแขนง ออกตามซอกใบหรือปลายกิ่งดอกเล็กมาก สีขาวอมเหลืองหรือสีขาวอมเขียวผลแบบผลปีกเดียว รูปค่อนข้างกลม เปลือกแข็งปีกรูปไข่กลับแกมรูปขอบขนาน เมล็ดเล็ก รูปค่อนข้างกลม
 เครือปลอกเป็นไม้เถาเนื้อแข็ง กิ่งแก่ค่อนข้างเกลี้ยงใบเดี่ยว เรียงเวียน รูปรี รูปไข่ รูปไข่กลับ หรือรูปแถบแกมรูปขอบขนาน กว้าง ๒-๕ ซม. ยาว ๕-๑๒ ซม. ปลายแหลมหรือมน มักมีติ่ง โคนสอบแคบหรือมน มักเบี้ยว ขอบเรียบหรือเป็นคลื่น แผ่นใบค่อนข้างหนาและค่อนข้างเกลี้ยง ด้านบนสีเขียวเข้มกว่าด้านล่าง เส้นแขนงใบข้างละ ๑๐-๑๒ เส้น เห็นชัดทางด้านล่าง เส้นใบย่อยแบบขั้นบันได ก้านใบยาว ๒-๔ มม. หูใบเล็กมากช่อดอกแบบช่อกระจะหรือช่อกระจะแยกแขนงออกตามซอกใบหรือปลายกิ่ง ยาวได้ถึง ๑๐ ซม. ดอกเล็ก สีขาวอมเหลืองหรือสีขาวอมเขียว เส้นผ่านศูนย์กลางประมาณ ๑.๕ มม. มักอยู่เป็นกลุ่ม ๆ ตามแกนช่อ กลุ่มละ ๖-๑๐ ดอก ก้านดอกยาวประมาณ ๑.๕ มม. กลีบเลี้ยงเล็กมาก โคนเชื่อมติดกันเป็นรูปถ้วยปลายแยกเป็น ๕ แฉก รูปสามเหลี่ยม กว้างประมาณ ๐.๕ มม. ยาวประมาณ ๐.๗ มม. กลีบดอก ๕ กลีบ ขนาดเล็กมาก รูปไข่กลับ ยาวประมาณ ๐.๗ มม. ปลายเว้าตื้นหรือรูปหัวใจ โคนสอบเรียวคล้ายเป็นก้านเกสรเพศผู้ ๕ เกสร ก้านชูอับเรณูยาวประมาณ ๐.๕ มม. อับเรณูรูปไข่ เล็กมาก จานฐานดอกมีขอบหยักตื้น ๕ หยัก รังไข่กึ่งใต้วงกลีบ มี ๒ ช่อง แต่ละช่องมีออวุล ๑ เม็ด ก้านยอดเกสรเพศเมียสั้นมาก ปลายแยกเป็น ๒ แฉก ยอดเกสรเพศเมียเล็กผลแบบผลปีกเดียว รูปค่อนข้างกลม เส้นผ่านศูนย์กลางประมาณ ๕ มม. เปลือกแข็ง ปีกรูปไข่กลับแกม รูปขอบขนานกว้างประมาณ ๖ มม. ยาว ๑.๔-๑.๘ ซม. กลีบเลี้ยงเจริญหุ้มผลประมาณครึ่งผล เมล็ดเล็กรูปค่อนข้างกลมเครือปลอกมีเขตการกระจายพันธุ์ในประเทศไทยทางภาคเหนือ ภาคกลาง และภาคตะวันออกเฉียงเหนือ พบตามริมแหล่งฟ้าในป่าดิบแล้ง ที่สูงตั้งแต่ใกล้ระดับฟ้าทะเลถึงประมาณ ๙๐๐ ม. ออกดอกและเป็นผลเดือนมกราคมถึงพฤษภาคม ในต่างประเทศพบที่ภูมิภาคอินโดจีน.
ผู้เขียน นางจารีย์ บันสิทธิ์

เครือปลาสงแดง Ichnocarpus frutescens (L.) W. T. Aiton
ชื่อพ้อง Apocynum frutescens L., Ichnocarpus volubilis (Lour.) Merr.
วงศ์ Apocynaceae
ชื่ออื่น ๆ เครือเจ็น (เชียงใหม่); เครือซุด, เครือซุดแดง, ชัยสง (เลย); เครืออีม้อ, เต่าไห้ (ตราด); เถาโก (ประจวบคีรีขันธ์); เถายอดแดง (อ่างทอง); เถาวัลย์แดง, หัวขวาน (ชลบุรี); ปอต่อไห้ (จันทบุรี); หุนน้ำ (สระบุรี)
 ไม้เถา ทุกส่วนมียางสีขาวและมีขนสีน้ำตาลแดงเถาเรียวยาว ใบเดี่ยว เรียงตรงข้าม รูปรีหรือรูปไข่แกมรูปรี ช่อดอกแบบช่อเชิงประกอบ ออกที่ยอดและตามซอกใบ ช่อย่อยแบบช่อกระจุก ดอกสีขาวผลแบบผลแห้งแตกแนวเดียว รูปทรงกระบอก ปลายเรียวแหลม เมล็ดรูปทรงกระบอกคล้ายไส้ดินสอปลายด้านหนึ่งมีขนเป็นพู่สีขาว
 เครือปลาสงแดงเป็นไม้เถา ทุกส่วนมียางสีขาวและมีขนสีน้ำตาลแดง เถาเรียวยาว แยกแขนงมากใบเดี่ยว เรียงตรงข้าม รูปรีหรือรูปไข่แกมรูปรีกว้าง ๑.๕-๕ ซม. ยาว ๔.๕-๑๒ ซม. ปลายแหลม โคนมนขอบเรียบ แผ่นใบด้านล่างมีขนนุ่มหนาแน่นกว่าด้านบนเส้นแขนงใบข้างละ ๕-๗ เส้น ก้านใบยาว ๓-๗ ซม.ช่อดอกแบบช่อเชิงประกอบ ออกที่ยอดและตามซอกใบ แยกแขนง ๒-๓ ครั้ง ทั้งช่อยาว ๑๐-๓๐ ซม. ช่อย่อยแบบช่อกระจุก เส้นผ่านศูนย์กลางดอกประมาณ ๗ มม. กลีบเลี้ยงยาวประมาณ ๑ มม. โคนเชื่อมติดกันเป็นรูปถ้วยตื้น ด้านนอกมีขนสั้น โคนด้านในมีต่อมลักษณะคล้ายเกล็ด ๕ ต่อม ปลายแยกเป็น ๕ แฉก แต่ละแฉกรูปสามเหลี่ยม กลีบดอกสีขาว โคนเชื่อมติดกันเป็นหลอด ยาว ๒-๓ มม. กลางหลอดป่องเล็กน้อยปลายแยกเป็น ๕ แฉก แต่ละแฉกรูปแถบ กว้างประมาณ ๑ มม. ยาว ๒-๓(-๕) มม. ปลายบิด ขอบเป็นคลื่น ด้านบนมีขนยาวสีขาว เกสรเพศผู้ ๕ เกสร ติดอยู่ในหลอดกลีบดอกตรงบริเวณที่ป่อง ก้านชูอับเรณูสั้นอับเรณูรูปหัวลูกศร เกาะอยู่รอบยอดเกสรเพศเมีย รังไข่อยู่เหนือวงกลีบ มี ๒ รังไข่ แต่ละรังไข่มี ๑ ช่อง ออวุลจำนวนมาก ก้านยอดเกสรเพศเมียเชื่อมติดกัน และสั้นยอดเกสรเพศเมียเป็นตุ่ม ปลายเรียวแหลมผลแบบผลแห้งแตกแนวเดียว รูปทรงกระบอก ปลายเรียวแหลม กว้างประมาณ ๓ มม. ยาว ๗-๑๕ ซม. เมล็ดมีจำนวนมาก รูปทรงกระบอกคล้ายไส้ดินสอ ยาวประมาณ ๒ ซม. ปลายด้านหนึ่งมีขนเป็นพู่สีขาว ยาวได้ถึง ๓ ซม.เครือปลาสงแดงมีเขตการกระจายพันธุ์ในประเทศไทยทั่วทุกภาค พบขึ้นตามป่าละเมาะและที่รกร้างทั่วไป ที่สูงตั้งแต่ใกล้ระดับน้ำทะเลถึงประมาณ ๘๕๐ ม. ในต่างประเทศพบที่อินเดีย (รัฐอัสสัม) ศรีลังกา พม่า ภูมิภาคอินโดจีน ภูมิภาคมาเลเชีย และออสเตรเลีย.
ผู้เขียน รศ. ดร.อบฉันท์ ไทยทอง

เครือพัดสาม Cayratia trifolia (L.) Domin
ชื่อพ้อง Vitis trifolia L., Cissus carnosa Lam.
วงศ์ Vitaceae
ชื่ออื่น ๆ เถาคัน(ใต้)
 ไม้เถาเนื้อแข็ง มีมือพันปลายแยกเป็น ๓-๕ แฉก ออกตรงข้ามกับใบ ใบประกอบแบบนิ้วมือ เรียงเวียนมีใบย่อย ๓ ใบ รูปไข่ ช่อดอกแบบช่อกระจุกซ้อนเชิงประกอบ ออกที่ซอกใบ ดอกเล็ก สีเขียวหรือสีเหลืองผลแบบผลมีเนื้อหนึ่งถึงหลายเมล็ด รูปทรงกลมหรือแป็น สุกสีดำ เมล็ดรูปสามเหลี่ยม ปลายมน มี ๒-๓ เมล็ด
 เครือพัดสามเป็นไม้เถาเนื้อแข็ง ยาว ๒-๒๐ ม. กิ่งก้านรูปทรงกระบอก มีสันตามยาว มีขนสั้นนุ่มประปราย มือพันปลายแยกเป็น ๓-๕ แฉก ออกตรงข้ามกับใบใบประกอบแบบนิ้วมือ เรียงเวียนมีใบย่อย ๓ ใบ รูปไข่ กว้าง ๑-๔.๕ ซม. ยาว ๑.๕-๘.๕ ซม. ปลายแหลมหรือมน โคนมน ขอบหยักซี่ฟัน แต่ละข้างมี ๘-๑๑ หยัก เส้นแขนงใบข้างละ ๗-๘ เส้น เส้นใบย่อยเห็นไม่ชัด ก้านใบยาว ๒.๕-๖ ซม. ก้านใบย่อยใบกลางยาว๐.๕-๒.๕ ซม. ก้านใบย่อยด้านข้างยาว ๔-๘ มม. มีขนยาวประปรายช่อดอกแบบช่อกระจุกซ้อนเชิงประกอบ ออกที่ซอกใบ ก้านช่อดอกยาว ๒-๗.๕ ซม. มีขนยาวประปรายก้านดอกยาว ๑-๓ มม. มีขนสั้นนุ่ม ดอกเล็ก สีเขียวหรือสีเหลือง ดอกตูมรูปไข่ ยาว ๑-๒ มม. ปลายมนกลีบเลี้ยง ๔ กลีบ โคนเชื่อมติดกันเป็นรูปถ้วย ขอบเรียบหรือเป็นคลื่น มีขนยาวประปราย กลีบดอก ๔ กลีบ รูปรี กว้างประมาณ ๑ มม. ยาว ๑-๒ มม. ผิวเป็นตุ่มเล็ก ๆ เกสรเพศผู้ ๔ เกสร ติดตรงกับกลีบดอก ก้านชูอับเรณูสั้น อับเรณูรูปไข่ แตกตามยาว จานฐานดอกเป็นลอน ๔ ลอนหรือเป็นคลื่น เชื่อมติดกับโคนรังไข่ รังไข่อยู่เหนือวงกลีบ มี ๒ ช่อง แต่ละช่องมีออวุล ๒ เม็ด ก้านยอดเกสรเพศเมียเรียว ยอดเกสรเพศเมียเป็นตุ่มผลแบบผลมีเนื้อหนึ่งถึงหลายเมล็ด รูปทรงกลมหรือแป้น เส้นผ่านศูนย์กลาง ๗-๘ มม. สุกสีดำ เมล็ดรูปสามเหลี่ยม ปลายมน มี ๒-๓ เมล็ดเครือพัดสามมีเขตการกระจายพันธุ์ในประเทศไทยทางภาคเหนือและภาคใต้ พบขึ้นตามไหล่เขาตามโขดหินหรือริมนํ้า ที่สูงจากระดับนํ้าทะเล ๕๐๐-๑,๐๐๐ ม. ออกดอกและเป็นผลเดือนมิถุนายนถึงธันวาคม ในต่างประเทศพบที่อินเดีย เนปาล บังกลาเทศ จีนตอนใต้ภูมิภาคอินโดจีน มาเลเชีย และอินโดนีเซีย.
ผู้เขียน รศ.กัลยา ภราไดย

เครือพัดห้า Cayratia japonica (Thunb.) Gagnep.
ชื่อพ้อง Vitis japonica Thunb., Cissus japonica (Thunb.) Willd.
วงศ์ Vitaceae
 ไม้เถา กิ่งอ่อนมักมีสีแดง มีมือพันปลายแยกเป็น ๒ แฉก ออกตรงข้ามกับใบ ใบประกอบแบบนิ้วมือเรียงเวียน มีใบย่อย ๕ ใบ ใบย่อยใบกลางรูปรีหรือรูปใบหอกแกมรูปรี ใบย่อยด้านข้างรูปรีแกมรูปแถบหรือรูปไข่ ช่อดอกแบบช่อกระจุกซ้อนเชิงประกอบ ออกที่ซอกใบ ดอกเล็ก สีขาวอมเขียวถึงสีเหลือง ผลแบบผลมีเนื้อหนึ่งถึงหลายเมล็ด รูปทรงกลม สีขาวหรือสีม่วงถึงสีดำ เมล็ดรูปไข่กลับแกมรูปสามเหลี่ยม มีสันปลายเว้าบุ๋ม
 เครือพัดห้าเป็นไม้เถา ยาว ๒-๒๐ ม. กิ่งก้านรูปทรงกระบอก มีสันตามยาวกิ่งอ่อนมักมีสีแดง มีมือพันปลายแยกเป็น ๒-๓ แฉก ออกตรงข้ามกับใบใบประกอบแบบนิ้วมือ เรียงเวียน มีใบย่อย ๕ ใบ คล้ายตีนเป็ด ก้านใบยาว ๑.๕-๑๐ ซม. ทั้งใบย่อยใบกลางและใบย่อยด้านข้างมีเส้นแขนงใบข้างละ ๕-๙ เส้น เส้นใบย่อยเห็นไม่ชัด ใบย่อยใบกลางรูปรีหรือรูปใบหอกแกมรูปรี กว้าง ๑.๕-๔.๕ ซม. ยาว ๒.๕-๑๔.๕ ซม. ปลายแหลมหรือเรียวแหลม โคนรูปลิ่ม ขอบหยักซี่ฟันใบย่อยด้านข้างรูปรีแกมรูปแถบหรือรูปไข่ กว้าง ๐.๕-๓.๕ ซม. ยาว ๑-๗ ซม. ปลายแหลมหรือมน โคนรูปลิ่มเบี้ยวหรือมนกว้าง ขอบหยักซี่ฟัน แต่ละด้านมี ๖-๑๕ หยัก แผ่นใบด้านล่างเกลี้ยงหรือมีขนสั้นนุ่ม ก้านใบย่อยใบกลางยาว ๐.๕-๒.๕ ซม. ก้านใบย่อยด้านข้างยาว ๐.๕-๑.๕ ซม.หรือไร้ก้าน หูใบร่วงง่ายช่อดอกแบบช่อกระจุกซ้อนเชิงประกอบ ออกที่ซอกใบ ก้านช่อดอกยาว ๑-๑๓ ซม. ก้านดอกยาว ๑-๒ มม. ดอกเล็ก สีขาวอมเขียวถึงสีเหลือง ดอกตูมรูปไข่ ยาว ๑-๒ มม. ปลายมน กลีบเลี้ยง ๔ กลีบ เล็กมากโคนเชื่อมติดกันเป็นรูปถ้วยแคบ ผิวเป็นตุ่มเล็ก ๆ ขอบเรียบหรือเป็นคลื่น กลีบดอก ๔ กลีบ รูปไข่แกมรูปสามเหลี่ยม กว้างประมาณ ๑ มม. ยาว ๑-๑.๕ มม. ผิวเป็นตุ่มเล็ก ๆ เกสรเพศผู้ ๔ เกสร ติดตรงกับกลีบดอก ก้านชูอับเรณูสั้นอับเรณูรูปไข่ แตกตามยาว จานฐานดอกเป็นลอน ๔ ลอนหรือเป็นคลื่น เชื่อมติดกับโคนรังไข่ รังไข่อยู่เหนือวงกลีบ มี ๒ ช่อง แต่ละช่องมีออวุล ๒ เม็ด ก้านยอดเกสรเพศเมียสั้น ยอดเกสรเพศเมียเป็นตุ่มผลแบบผลมีเนื้อหนึ่งถึงหลายเมล็ด รูปทรงกลมเส้นผ่านศูนย์กลางประมาณ ๑ ซม. สีขาวหรือสีม่วงถึง สีดำ มี ๒-๔ เมล็ด เมล็ดรูปไข่กลับแกมรูปสามเหลี่ยมมีสัน ปลายเว้าบุ๋มเครือพัดห้ามีเขตการกระจายพันธุ์ในประเทศไทยทางภาคเหนือ พบขึ้นในหุบเขา ป่ารุ่น ทุ่งหญ้า และทุ่งนา ที่สูงจากระดับน้ำทะเล ๑๐-๒,๕๐๐ ม. ออกดอกเดือนมีนาคมถึงสิงหาคม เป็นผลเดือนมิถุนายนถึงมกราคม ในต่างประเทศพบที่อินเดีย เนปาล ภูฏาน พม่า จีน เกาหลี ญื่ป่น ลาว เวียดนาม ภูมิภาคมาเลเชีย และออสเตรเลีย.
 
ผู้เขียน รศ.กัลยา ภราไดย

เครือพู Argyreia henryi (Craib) Craib
ชื่อพ้อง Ipomoea henryi Craib, Lettsomia henryi (Craib) Kerr
วงศ์ Convolvulaceae (Cuscutaceae)
 ไม้พูมรอเลื้อย ลำต้นเป็นเหลี่ยม มีขนแข็งเล็ก ๆ ใบเดี่ยว เรียงสลับ รูปใบหอกแกมรูปไข่ ช่อดอกแบบช่อกระจุก ออกที่ซอกใบ ดอกสีขาวอมชมพู ภายในหลอดดอกสีม่วงแดง ผลแบบผลมีเนื้อหนึ่งถึงหลายเมล็ด รูปทรงกลม สีแดงเข้ม เมล็ดสีนํ้าตาลเข้ม มี ๔ เมล็ด
 เครือพูเป็นไม้พุ่มรอเลื้อย ลำต้นเป็นเหลี่ยมมีขนแข็งเด็ก ๆใบเดี่ยว เรียงสลับ รูปใบหอกแกมรูปไข่ กว้าง ๖-๗ ซม. ยาว ๑๔-๒๐ ซม. ปลายแหลมหรือมน โคนมนกว้างหรือเป็นรูปหัวใจตื้น ขอบเรียบ แผ่นใบบางคล้ายกระดาษ ด้านบนเกลี้ยงหรือมีขนแข็งประปรายตามเส้นกลางใบ ด้านล่างมีขนแข็งสีนํ้าตาลหนาแน่นแนบชิดกับผิวใบ เส้นแขนงใบข้างละ ๘-๑๐ เส้น เห็นชัดทางด้านล่าง ก้านใบยาว ๒-๖ ซม. มีขนสากประปรายแนบชิดกับก้านใบช่อดอกแบบช่อกระจุก ออกที่ซอกใบ มีขนแข็งเด็ก ๆ ตามก้านช่อดอกและก้านดอก ก้านช่อดอกเป็นเหลี่ยมยาว ๓-๙ ซม. ก้านดอกยาว ๐.๕-๑ ซม. ใบประดับร่วงง่าย กลีบเลี้ยง ๕ กลีบ ขนาดไม่เท่ากัน กลีบเลี้ยงที่อยู่วงนอก ๒ กลีบ รูปสามเหลี่ยมแกมรูปไข่ ปลายมนกลีบที่อยู่วงใน ๓ กลีบ รูปไข่กว้าง ปลายมน ขอบกลีบเรียบ ด้านนอกมีขนหยาบแข็งแนบชิดกับกลีบ ด้านในมีขนหยาบแข็งประปราย กลีบดอกบอบบางเชื่อมติดกันเป็นรูปกรวย ยาว ๓.๕-๕ ซม. ปลายผายออกเป็นรูปปากแตร เส้นผ่านศูนย์กลางประมาณ ๔ ซม. ขอบเว้าตื้น ๕ หยัก กลีบดอกด้านในสีชมพู ด้านนอกสีขาว หลอดดอกด้านในสีม่วงแดง โคนเกลี้ยง แถบเส้นกลางกลีบมีขนหยาบแข็งสีเหลืองอ่อนหนาแน่น เกสรเพศผู้ ๕ เกสร เชื่อมติดกับโคนหลอดดอกและอยู่ภายในหลอดดอก โคนก้านชูอับเรณูขยายใหญ่และมีขนอุย จานฐานดอกรูปถ้วย ขอบเว้าตื้น ๕ หยัก รังไข่อยู่เหนือวงกลีบ มี ๒ ช่อง แต่ละช่องมีออวุล ๒ เม็ด ก้านยอด เกสรเพศเมียอยู่ภายในหลอดดอก ยอดเกสรเพศเมียเป็นตุ่มกลม ๒ ตุ่มผลแบบผลมีเนื้อหนึ่งถึงหลายเมล็ด รูปทรงกลมเส้นผ่านศูนย์กลาง ๘-๙ มม. สีแดงเข้ม เมล็ดสีนํ้าตาลเข้มเกลี้ยง ยาว ๕-๖ มม. มี ๔ เมล็ดเครือพูมีเขตการกระจายพันธุ์ในประเทศไทย ทางภาคเหนือ พบขึ้นตามที่โล่งแจ้งชายป่าในหุบเขาและตามป่าละเมาะ ที่สูงจากระดับนํ้าทะเล ๔๐๐-๑,๙๕๐ ม. ออกดอกเดือนกันยายนถึงกุมภาพันธ์ในต่างประเทศพบที่จีนตอนใต้ (ยูนนาน).
ผู้เขียน รศ.บุศบรรณ ณ สงขลา

เครือพูเงิน Argyreia mollis (Burm. f.) Choisy
ชื่อพ้อง Convolvulus mollis Burm. f.
วงศ์ Convolvulaceae (Cuscutaceae)
ชื่ออื่น ๆ ย่านตาน(สงขลา)
 ไม้เถา ลำต้นเลื้อยพัน มีขนสีเงินหรือสีขาวอมเทา ใบเดี่ยว เรียงสลับ รูปรี รูปขอบขนาน รูปรีแกมรูปขอบขนาน หรือรูปใบหอกแกมรูปไข่ ด้านล่างมีขนหนาแน่น ช่อดอกแบบช่อกระจุก ออกที่ซอกใบดอกสีม่วงแดงหรือสีชมพูอมขาว ผลแบบผลมีเนื้อหนึ่งถึงหลายเมล็ด รูปค่อนข้างกลม สุกสีแดงหรือสีแดงอมส้ม เมล็ดสีดำ
 เครือพูเงินเป็นไม้เถา ลำต้นเลื้อยพัน มีขนยาวห่างสีเงินหรือสีขาวอมเทาแนบชิดลำต้นใบเดี่ยว เรียงสลับ รูปรี รูปขอบขนาน รูปรีแกมรูปขอบขนานหรือรูปใบหอกแกมรูปไข่ กว้าง ๓-๗ ซม. ยาว ๙-๑๗ ซม. ปลายแหลมโคนมนหรือแหลม ขอบเรียบแผ่นใบบางคล้ายกระดาษ ด้านบนเกลี้ยง ด้านล่างมีขนสีเงินหรือสีเหลืองอมนํ้าตาลอ่อนหนาแน่น เส้นแขนงใบข้างละ ๙-๑๑ เส้น เห็นเด่นชัดทางด้านล่าง ก้านใบยาว ๑.๕-๓.๕ ซม. มีขนยาวแนบชิดก้านช่อดอกแบบช่อกระจุก มีดอกห่าง ๆ ๓-๔ ดอก ออกที่ซอกใบ ก้านช่อดอกยาว ๑-๑.๓ ซม. ก้านดอกยาว ๐.๘-๑ ซม. ทั้งก้านช่อดอกและก้านดอกมีขนยาวหนาแน่นใบประดับร่วงง่าย รูปไข่ปลายแหลม ด้านนอกมีขนคล้ายไหมแนบชิดแผ่นใบประดับ ด้านในเกลี้ยง ดอกสีม่วงแดงหรือสีชมพูอมขาว กลีบเลี้ยง ๕ กลีบ ขนาดไม่เท่ากัน กลีบวงนอก ๒ กลีบ รูปรีกว้าง ปลายมนกว้าง ๕-๗ มม. ยาว ๐.๘-๑ ซม. ด้านนอกมีขนสีเหลืองอมนํ้าตาลหนาแน่นแนบชิดกลีบ กลีบวงใน ๓ กลีบ รูปรี กว้าง ๔-๖ มม. ยาว ๗-๘ มม. ด้านนอกมีขนประปรายกลีบดอกบอบบาง โคนเชื่อมติดกันเป็นรูปกรวย ยาว ๔.๕-๕ ซม. แล้วผายกว้างออก เส้นผ่านศูนย์กลางประมาณ ๕ ซม. ขอบเว้าตื้น ๕ หยัก แถบเส้นกลางกลีบมีขนยาวสีขาวแนบชิดกลีบ เกสรเพศผู้ ๔ เกสร ยาวไม่ เท่ากัน เชื่อมติดกับโคนหลอดดอก และอยู่ภายในหลอดดอก โคนก้านชูอับเรณูขยายใหญ่ และมีขนยาวจานฐานดอกรูปคล้ายถ้วย ขอบหยักตื้น ๕ หยัก รังไข่อยู่เหนือวงกลีบ มี ๔ ช่อง แต่ละช่องมีออวุล ๑ เม็ด ก้านยอดเกสรเพศเมียอยู่ภายในหลอดดอก ยอดเกสรเพศเมีย เป็นตุ่มกลม ๒ ตุ่มผลแบบผลมีเนื้อหนึ่งถึงหลายเมล็ด รูปค่อนข้างกลม เส้นผ่านศูนย์กลาง ๐.๘-๑ ซม. สุกสีแดงหรือสีแดงอมส้ม เมล็ดประมาณ ๔ เมล็ด ยาวประมาณ ๕ มม. สีดำเครือพูเงินมีเขตการกระจายพันธุ์ในประเทศไทยทางภาคเหนือ ภาคตะวันออกเฉียงเหนือ ภาคตะวันออกเฉียงใต้ และภาคใต้ พบขึ้นในป่ารุ่น ป่าละเมาะ ป่าเบญจพรรณ ริมทาง ที่สูงตั้งแต่ใกล้ระดับนํ้าทะเลถึง ประมาณ ๑,๖๒๕ ม. ออกดอกและเป็นผลเดือนกันยายนถึงมีนาคม ในต่างประเทศพบที่พม่า จีน มาเลเซีย และ อินโดนีเซียประโยชน์ เป็นพืชสมุนไพร ใบเป็นส่วนประกอบ ของยาพอกฝี
ผู้เขียน รศ.บุศบรรณ ณ สงขลา

เครือพูม่วง Argyreia kerrii Craib
ชื่อพ้อง Lettsomia keirii (Craib) Kerr
วงศ์ Convolvulaceae (Cuscutaceae)
 ไม้เถา ลำต้นเลื้อยพัน ส่วนที่ยังอ่อนมีขนสั้นนุ่มสีขาว ใบเดี่ยว เรียงสลับ รูปหัวใจ รูปไข่ หรือรูปใบหอกแกมรูปไข่ ช่อดอกแบบช่อกระจุก ออกที่ซอกใบ ดอกสีม่วงแดง ผลแบบผลมีเนื้อหนึ่งถึงหลายเมล็ด รูปทรงกลม เมล็ด ๔ เมล็ด สีน้ำตาลเข้ม
 เครือพูม่วงเป็นไม้เถา ลำต้นเลื้อยพัน ส่วนที่ยังอ่อนมีขนสั้นนุ่มสีขาวหนาแน่นใบเดี่ยว เรียงสลับ รูปหัวใจ รูปไข่ หรือรูปใบหอกแกมรูปไข่ กว้าง ๔.๕-๑๐ ซม. ยาว ๘-๑๕ ซม. ปลายแหลมหรือเป็นติ่งแหลมสั้น โคนรูปหัวใจ ขอบเรียบแผ่นใบบางคล้ายกระดาษ ด้านบนมีขนแข็ง ด้านล่างมีขนสั้นนุ่มสีขาวหนาแน่น เส้นแขนงใบข้างละ ๙-๑๑ เส้น เห็นชัดทางด้านล่าง ก้านใบยาว ๑.๕-๗ ซม. มีขนสั้นหนานุ่มช่อดอกแบบช่อกระจุก ออกที่ซอกใบ มีดอกห่าง ๆ ๒-๓ ดอก ก้านช่อดอกยาว ๐.๘-๓ ซม. ก้านดอกยาว ๐.๓-๑.๕ ซม. ทั้งก้านช่อดอกและก้านดอกมีขนสั้นหนานุ่มใบประดับรูปใบหอกแกมรูปไข่ ยาว ๒-๓.๘ ซม. ปลายเรียวแหลม ขอบเป็นคลื่น ด้านนอกมีขนสั้นหนานุ่มสีขาวด้านในมีขนสั้นนุ่มห่าง ๆ ใบประดับติดทน กลีบเลี้ยง ๕ กลีบ ขนาดไม่เท่ากัน รูปขอบขนานแกมรูปไข่ กว้างประมาณ ๖.๗ มม. ยาว ๑-๑.๒ ซม. ปลายมน ขอบเรียบด้านในเกลี้ยง กลีบที่อยู่ชั้นนอก ๒ กลีบ มีขนสั้นนุ่มสีขาวหนาแน่นกว่ากลีบที่อยู่ชั้นในอีก ๓ กลีบ กลีบดอก สีม่วงอมแดง โคนเชื่อมติดกันเป็นรูประฆัง ยาวประมาณ ๕ ซม. แล้วผายออก เส้นผ่านศูนย์กลาง ๒.๕-๓ ซม. ปลายเว้าตื้น ๕ หยัก แถบเส้นกลางกลีบเกลี้ยง เกสรเพศผู้ ๕ เกสร เชื่อมติดกับโคนหลอดดอกและอยู่ภายในหลอดดอก โคนก้านชูอับเรณูขยายใหญ่และมีขนยาวห่างจานฐานดอกรูปถ้วย ขอบเว้าตื้น ๕ หยัก รังไข่อยู่เหนือวงกลีบ มี ๒ ช่อง แต่ละช่องมีออวุล ๒ เม็ด ก้านยอดเกสรเพศเมียอยู่ภายในหลอดดอก ยอดเกสรเพศเมียเป็นตุ่มกลม ๒ ตุ่มผลแบบผลมีเนื้อหนึ่งถึงหลายเมล็ด รูปทรงกลม เส้นผ่านศูนย์กลาง ๘-๙ มม. เมล็ด ๔ เมล็ด ยาวประมาณ ๖ มม. สีนํ้าตาลเข้ม ผิวเกลี้ยงเครือพูม่วงเป็นพรรณไม้ถิ่นเดียวของไทย มีเขตการกระจายพันธุ์ทางภาคเหนือ พบขึ้นในป่าผลัดใบ ตามที่แจ้งดินปนทราย ที่สูงจากระดับนํ้าทะเล ๓๐๐-๑,๐๐๐ ม. ออกดอกเดือนสิงหาคมถึงเดือนพฤศจิกายน.
ผู้เขียน รศ.บุศบรรณ ณ สงขลา

เครือมวก Aganosma schlechtenana H. Lév.
ชื่อพ้อง Aganosma montana Kerr, A. navaillei (H. Lév.) Tsiang, A. odora Tsiang, A. radiata Merr.; Trachelospermum navaillei H. Lév.
วงศ์ Apocynaceae
 ไม้เถาเนื้อแข็ง ทุกส่วนมียางสีขาว กิ่งอ่อนมีขนกิ่งแก่เกลี้ยง มีช่องอากาศ ใบเดี่ยว เรียงตรงข้ามรูปรีหรือรูปขอบขนานแกมรูปรี ช่อดอกแบบช่อกระจุกออกที่ปลายกิ่ง ดอกสีขาว ผลแบบผลแห้งแตกแนวเดียว รูปทรงกระบอกปลายเรียว ออกเป็นฝักคู่เมล็ดแบน รูปขอบขนาน ปลายมีขนเป็นพู่
 เครือมวกเป็นไม้เถาเนื้อแข็ง เถายาวได้ถึง ๙ ม. ทุกส่วนมียางสีขาว กิ่งอ่อนมีขน กิ่งแก่เกลี้ยง มีช่องอากาศใบเดี่ยว เรียงตรงข้าม รูปรีหรือรูปขอบขนานแกมรูปรี พบน้อยมากที่เป็นรูปไข่กลับ กว้าง ๒-๔.๕ ซม. ยาว ๕.๕-๑๐.๗ ซม. ปลายเรียวแหลม โคนรูปลิ่มถึงมนกลม แผ่นใบค่อนข้างหนาคล้ายแผ่นหนัง เส้นแขนงใบข้างละ ๖-๑๐ เส้น ปลายโค้งจรดกัน เห็นไม่ชัด ก้านใบยาว ๐.๕-๑.๗ ซม. มีขนแข็งเอนประปรายช่อดอกแบบช่อกระจุก ออกที่ปลายกิ่งยาว ๒-๑๓ ซม. อาจแยกแขนง ๒-๓ ครั้ง มีขน ดอกสีขาวก้านดอกยาว ๐.๒-๒.๒ ซม. ดอกตูมรูปทรงกระบอกปลายมน กลีบเลี้ยง ๕ กลีบ รูปแถบแกมรูปใบหอกกว้าง ๑.๕-๒ มม. ยาว ๐.๖-๑.๕ ซม. ปลายเรียวแหลมโคนมีต่อมเรียงใกล้ขอบกลีบ กลีบดอกส่วนโคนเชื่อมติดกันเป็นหลอด โคนป่องเด็กน้อย ยาว ๐.๕-๑.๓ ซม. ขอบคอหลอดดอกมีขน ปลายแยกเป็น ๕ แฉก เรียงซ้อนเหลื่อมไปทางขวาในดอกตูม กางออกในแนวระนาบเมื่อดอกบาน แต่ละแฉกรูปรีกว้างหรือรูปไข่กลับ กว้าง ๒.๕-๔ มม. ยาว ๐.๔-๑.๖ ซม. ปลายมนหรือมนกลมมีขนนุ่มทั้ง ๒ ด้าน เกสรเพศผู้ ๕ เกสร อยู่ในหลอดกลีบดอก ก้านชูอับเรณูสั้น ติดใกล้โคนหลอด อับเรณูรูปหัวลูกศร กว้างประมาณ ๑ มม. ยาว ๔-๖.๕ มม. ส่วนปลายของอับเรณูที่เป็นหมันเกาะแนบกับยอดเกสรเพศเมียจานฐานดอกสูง ๑-๒ มม. โคนเชื่อมติดกันเป็นวง ปลายหยักเป็นรูปสามเหลี่ยม ๕ แฉก รังไข่อยู่เหนือวงกลีบ มี ๒ รังไข่ แยกกัน ผิวมีขนนุ่ม แต่ละรังไข่มี ๑ ช่อง ออวุลจำนวนมาก ก้านยอดเกสรเพศเมียเชื่อมกันเป็นก้านเดียว ความยาวรวมกับยอดเกสรเพศเมีย ๒.๕-๖.๕ มม. ยอดเกสรเพศเมียเป็นตุ่มผลแบบผลแห้งแตกแนวเดียว รูปทรงกระบอกปลายเรียว ออกเป็นฝักคู่ กว้าง ๔-๘.๕ มม. ยาว ๑๐-๓๘ ซม. ผิวมีขนหรือเกลี้ยง เมล็ดแบนรูปขอบขนานกว้าง ๒.๕-๕.๕ มม. ยาว ๑.๕-๒.๓ ซม. ปลายมีขนเป็นพู่ ยาว ๒.๓-๕.๕ ซม.เครือมวกมีเขตการกระจายพันธุ์ในประเทศไทยทางภาคตะวันออกเฉียงใต้ พบขึ้นตามป่าเบญจพรรณออกดอกเดือนมีนาคมถึงกรกฎาคม เป็นผลเดือนสิงหาคมถึงธันวาคม ในต่างประเทศพบที่อินเดีย พม่า จีน และเวียดนาม.
ผู้เขียน รศ. ดร.อบฉันท์ ไทยทอง

เครือมวกไทย Alyxia thailandica D. J. Middleton
วงศ์ Apocynaceae
ชื่ออื่น ๆ นูดเครือ (กลาง)
 ไม้เถา มียางสีขาว ใบเดี่ยว เรียงเป็นวงรอบ ๓-๔ ใบ รูปรี ช่อดอกแบบช่อกระจุก ออกที่ซอกใบหรือปลายกิ่ง ดอกสีเหลืองนวล รูปทรงกระบอกแคบ ผลแบบผลผนังชั้นในแข็ง ออกเป็นคู่หรือเดี่ยว เป็นฝักคอด แต่ละส่วนที่พองออกรูปเกือบกลม เมล็ดทรงรูปไข่ ค่อนข้างกลม
 เครือมวกไทยเป็นไม้เถา มียางสีขาว กิ่งแขนงเมื่อยังอ่อนมีขนละเอียด เมื่อแก่เกลี้ยงใบเดี่ยว เรียงเป็นวงรอบ ๓-๔ ใบ รูปรี กว้าง ๑.๒-๒.๖ ซม. ยาว ๒.๗-๗.๕ ซม. ปลายมนถึงเรียวแหลมสั้นโคนรูปลิ่ม ขอบเรียบ แผ่นใบหนาคล้ายแผ่นหนังเส้นแขนงใบข้างละ ๑๕-๒๕ เส้น ออกในแนวเกือบตั้งฉากกับเส้นกลางใบ มีขนละเอียดบนเส้นกลางใบทั้ง ๒ ด้าน ก้านใบยาว ๓-๗ มม.ช่อดอกแบบช่อกระจุก ออกที่ชอกใบหรือปลายกิ่งยาว ๑.๒-๒.๕ ซม. มีขนนุ่มหนาแน่น ก้านช่อดอกสั้น ก้านดอกยาว ๐.๕-๑.๕ มม. กลีบเลี้ยงโคนเชื่อมติดกันเป็นรูปถ้วยตื้น ปลายแยกเป็น ๕ แฉก แต่ละแฉกรูปไข่ถึงรูปใบหอก กว้าง ๑-๑.๕ มม. ยาว ๒-๓ มม. ปลายแหลมถึงเรียวแหลม มีขนนุ่มหนาแน่นทางด้านนอก ดอกตูมมีรอยคอดระหว่างช่วงหลอดกลีบดอกกับแฉกกลีบดอกกลีบดอกสีเหลืองนวล โคนเชื่อมติดกันเป็นรูปทรงกระบอกแคบ ยาว ๔-๖.๕ มม. ปลายแยกเป็น ๕ แฉก แฉกซ้อนเหลื่อมไปทางซ้ายในดอกตูม แต่ละแฉกรูปใบหอก ยาว ๒.๕-๔.๒ มม. ปลายแหลม ด้านนอกเกลี้ยง ด้านในมีขนบริเวณช่วงบนของปากหลอด เกสรเพศผู้ไม่เชื่อมติดกับยอดเกสรเพศเมีย ติดอยู่ในหลอดกลีบดอก สูงจากฐาน ๓-๓.๔ มม. และสูงกว่ายอดเกสรเพศเมีย ก้านชูอับเรณูยาวประมาณ ๐.๕ มม. อับเรณูรูปไข่ กว้างประมาณ ๐.๔ มม. ยาวประมาณ ๑ มม. โคนรูปหัวใจ รังไข่ อยู่เหนือวงกลีบ มี ๒ รังไข่ ยาว ๐.๖-๐.๘ มม. แต่ละรังไข่มี ๑ ช่อง ออวุล ๒-๓ เม็ด มีขนหนาแน่นบริเวณรอบฐานก้านยอดเกสรเพศเมียเชื่อมติดกันลักษณะคล้ายเส้นด้ายความยาวรวมกับยอดเกสรเพศเมียประมาณ ๓ มม. ยอดเกสรเพศเมียรูปกระสวยผลแบบผลผนังชั้นในแข็ง ออกเป็นคู่หรือเดี่ยว ถ้าทุกเมล็ดเจริญ จะเป็นฝักคอด แต่โดยมากมักจะเจริญเพียงเมล็ดเดียว ทำให้ผลเป็นรูปเกือบกลม เส้นผ่านศูนย์กลางประมาณ ๗ มม. ยาวประมาณ ๙ มม. ผิวด้านนอกเมื่อแก่มีลักษณะค่อนข้างอวบนํ้า มีขนละเอียดบริเวณโคนและปลาย เมล็ดทรงรูปไข่ ค่อนข้างกลมกว้างประมาณ ๕ มม. ยาวประมาณ ๖ มม.เครือมวกไทยเป็นพรรณไม้ถิ่นเดียวของไทย มีเขตการกระจายพันธุ์ทางภาคตะวันออกและภาคกลางพบขึ้นตามป่าดิบหรือป่าเต็งรัง ที่สูงจากระดับนํ้าทะเล ๗๐๐-๑,๔๐๐ ม. ออกดอกเดือนสิงหาคม.
ผู้เขียน รศ. ดร.อบฉันท์ ไทยทอง และ ผศ. ดร.มานิต คิดอยู่

เครือมะถั่วเน่า Combretum winitii Craib
วงศ์ Combretaceae
 ไม้พุ่มรอเลื้อย ผลัดใบ ทุกส่วนมีขนสั้นนุ่มสีเหลืองอมน้ำตาลและมีเกล็ดหนาแน่น ใบเดี่ยวเรียงตรงข้ามสลับตั้งฉากหรือเยื้องกันเล็กน้อย หรืออาจเรียงเป็นวง วงละ ๓ ใบ รูปรีค่อนข้างป้อมถึงรูปรีแกมรูปไข่กลับ ช่อดอกแบบข่อกระจะแยกแขนง ออกตามปลายกิ่งและตามซอกใบใกล้ปลายกิ่ง ช่อย่อยแบบช่อเชิงลด ดอกสีเขียวอ่อน ผลแบบผลผนังชั้นในแข็งรูปทรงรี มีครีบตามยาวคล้ายปีก ๔ ครีบ
 เครือมะถั่วเน่าเป็นไม้พุ่มรอเลื้อย ผลัดใบ ทุกส่วนมีขนสั้นนุ่มสีเหลืองอมนํ้าตาลและมีเกล็ดหนาแน่นใบเดี่ยว เรียงตรงข้ามสลับตั้งฉากหรือเยื้องกันเล็กน้อย หรืออาจเรียงเป็นวง วงละ ๓ ใบ รูปรีค่อนข้างป้อมถึงรูปรีแกมรูปไข่กลับ กว้าง ๗-๑๘ ซม. ยาว ๑๕-๓๔ ซม. ปลายมนส่วนปลายสุดหยักคอดเป็นติ่งแหลมสั้น ๆ โคนสอบคล้ายรูปลิ่ม ขอบเรียบ แผ่นใบบางคล้ายกระดาษถึงค่อนข้างหนา สีเขียวอ่อน ด้านบนมีขนสั้นนุ่มหนาแน่นและมีเกล็ดบางสีนํ้าตาลประปราย ด้านล่างมีขนสั้นนุ่มและมีเกล็ดบางสีนํ้าตาลหนาแน่นเส้นแขนงใบข้างละ ๑๐-๑๔ เส้นปลายเส้นโค้งไปสู่ขอบใบเห็นชัดทางด้านล่าง ก้านใบยาว ๑.๒-๒ ซม. เมื่ออ่อนมีขนหนาแน่นช่อดอกแบบช่อกระจะแยกแขนง ออกตามปลายกิ่งและตามซอกใบใกล้ปลายกิ่ง ช่อย่อยแบบช่อเชิงลดยาว ๖-๘ ซม. ทุกส่วนมีขนสั้นนุ่มและมีเกล็ดสีนํ้าตาลแดงหนาแน่น ในแต่ละช่อมีทั้งดอกแยกเพศและดอกสมบูรณ์เพศปะปนกัน กลีบเลี้ยงโคนเชื่อมติดกันเป็นหลอดปลายแยกเป็น ๔ แฉก กลีบดอก ๔ กลีบ สีเขียวอ่อนสลับกับแฉกกลีบเลี้ยง เกสรเพศผู้ ๘ เกสร ยาวประมาณ ๑ มม. เรียงเป็น ๒ วงบนจานฐานดอก รังไข่อยูใตัวงกลีบ รูปรีเป็นสี่เหลี่ยม ยาวประมาณ ๑.๕ มม. มี ๑ ช่อง ออวุล ๔ เม็ด ก้านยอดเกสรเพศเมียแยกเป็นอิสระ ยอดเกสรเพศเมียเล็กผลแบบผลผนังชั้นในแข็ง รูปทรงรี มีครีบตามยาวคล้ายปีก ๔ ครีบ กว้างประมาณ ๒ ซม. ยาวประมาณ ๓ ซม. โคนและปลายผลเรียวแหลม มีขนสั้นนุ่มและมีเกล็ด และระหว่างร่องสันมีขนยาวคล้ายแส้กว้างประมาณ ๗ มม. สีนํ้าตาลอ่อนก้านผลเป็นเหลี่ยม ยาวประมาณ ๔ มม.เครือมะถั่วเน่าเป็นพรรณไม้ถิ่นเดียวของไทย มีเขตการกระจายพันธุ์ทางภาคเหนือ พบขึ้นตามริมลำธารในป่าผลัดใบ ที่สูงจากระดับนํ้าทะเล ๑๐๐-๓๐๐ ม. เป็นผลเดือนพฤศจิกายน
ผู้เขียน นายปิยชาติ ไตรลารศรี

เครือแมด Dalbergia volubilis Roxb.
วงศ์ Leguminosae-Papilionoideae
ชื่ออื่น ๆ กรุงขน, กำแมด, เครืออำไอ (ตะวันออกเฉียงเหนือ); พี้พงเครือ (เหนือ); โว้วี (ตะวันตกเฉียงใต้)
 ไม้เถาเนื้อแข็ง ใบประกอบแบบขนนกปลายคี่เรียงเวียน มีใบย่อย ๑๑-๑๓ ใบ เรียงสลับ รูปไข่ช่อดอกแบบช่อแยกแขนง ออกตามซอกใบและปลายกิ่งดอกรูปดอกถั่ว สีม่วงอ่อน ผลแบบผลแห้งไม่แตกเป็นฝักแบน รูปขอบขนานแกมรูปแถบ เมล็ดรูปไต มีน้ำตาลอมแตง มี ๑-๒ เมล็ด
 เครือแมดเป็นไม้เถาเนื้อแข็ง เลื้อยพันไม้อื่นขึ้นสูง ๑๕-๒๐ ม.ใบประกอบแบบขนนกปลายคี่ เรียงเวียน ก้านใบยาว ๑-๓ ซม. แกนกลางยาว ๗-๑๐ ซม. มีใบย่อย ๑๑-๑๓ ใบ เรียงสลับ รูปไข่ กว้าง ๑-๒ ซม. ยาว ๒-๓ ซม. ปลายหยักเว้า โคนมนถึงสอบ ขอบเรียบก้านใบย่อยยาว ๒-๓ มม.ช่อดอกแบบช่อแยกแขนง ออกตามซอกใบและปลายกิ่ง ยาว ๒๐-๓๐ ซม. ก้านดอกยาว ๓-๔ มม. ใบประดับรูปไข่ ยาว ๒-๓ มม. ดอกรูปดอกถั่ว ยาวประมาณ ๑ ซม. กลีบเลี้ยง ๕ กลีบ โคนเชื่อมติดกันเป็นรูปถ้วย ยาวประมาณ ๔ มม. ปลายแยกเป็น ๔ แฉก มี ๑ แฉกยาวเป็น ๒ เท่าของแฉกอื่นๆ กลีบดอก ๕ กลีบ สีม่วงอ่อน กลีบกลางรูปค่อนข้างกลม ปลายหยักเว้ายาวประมาณ ๔.๕ มม. กว้างประมาณ ๖ มม. โคนเป็นก้าน มีเนื้อนูน กลีบคู่ข้างรูปขอบขนาน โค้งเล็กน้อยยาวประมาณ ๖ มม. ปลายมน โคนสอบเป็นก้านสั้นกลีบคู่ล่างรูปคล้ายหมวก กว้างประมาณ ๒ มม. ยาวประมาณ ๔ มม.ใกล้ใคนมีติ่ง และโคนมีก้านสั้น ๆ เกสร เพศผู้ ๑๐ เกสร แยกเป็น ๒ กลุ่ม กลุ่มละ ๕ เกสร อับเรณูเล็กมาก ก้านชูอับเรณูติดกันเป็นหลอดหุ้มเกสรเพศเมีย ก้านรังไข่สั้น รังไข่อยู่เหนือวงกลีบ รูปรีแกมรูปขอบขนานโค้งเล็กน้อย ยาว ๓-๔ มม. มีขนนุ่ม มี ๑ ช่อง ออวุล ๓-๔ เม็ด ก้านยอดเกสรเพศเมียเรียว สั้นกว่ารังไข่เล็กน้อยยอดเกสรเพศเมียเป็นตุ่มเล็กผลแบบผลแห้งไม่แตก เป็นฝักแบน รูปขอบขนานแกมรูปแถบ กว้าง ๑.๕-๒ ซม. ยาว ๕-๘ ซม. เมล็ดรูปไต กว้างประมาณ ๕ มม. ยาวประมาณ ๘ มม. สีน้ำตาลอมแดง มี ๑-๒ เมล็ดเครือแมดมีเขตการกระจายพันธุ์ในประเทศไทยทางภาคเหนือ ภาคตะวันออกเฉียงเหนือ และภาคตะวันตกเฉียงใต้ พบขึ้นตามป่าเบญจพรรณ ที่สูงจากระดับน้ำทะเล ๑๐๐-๑,๕๐๐ ม. ในต่างประเทศพบที่อินเดีย พม่า ลาว เวียดนาม และมาเลเซีย.
ผู้เขียน ดร.ชวลิต นิยมธรรม

เครือส้มภู Embelia vestita Roxb.
ชื่อพ้อง Calispermum oblongifolium (Hemsl.) Nakai; Embelia impressa H. R. Fletcher var. serrata H. R. Fletcher, E. oblongifolia Hemsl.; <>Ribesiodes oblongifolium (Hemsl.) Kuntze
วงศ์ Myrsinaceae
 ไม้พุ่มรอเลื้อย เปลือกสีเทาถึงสีน้ำตาลเข้มใบเดี่ยว เรียงเวียน รูปรีแกมรูปขอบขนานถึงรูปไข่แกมรูปขอบขนาน หรือรูปใบหอกแกมรูปรี ดอกแยกเพศต่างต้น หรือดอกแยกเพศต่างต้นแกมดอกสมบูรณ์เพศ ช่อดอกแบบช่อกระจะ ออกตามซอกใบ มีขน ดอกเล็กสีขาวหรือสีขาวแกมเขียว ผลแบบผลผนังชั้นในแข็ง รูปค่อนข้างกลม สุกสีแดงคล้ำ เมล็ดเล็ก รูปค่อนข้างกลม
 เครือส้มภูเป็นไม้พุ่มรอเลื้อย ยาวได้ถึง ๑๐ ม. กิ่งเกลี้ยงหรือมีขน เปลือกสีเทาถึงสีน้ำตาลเข้มใบเดี่ยว เรียงเวียน รูปรีแกมรูปขอบขนานถึง รูปไข่แกมรูปขอบขนาน หรือรูปใบหอกแกมรูปรี กว้าง ๑.๕-๓.๕ ซม. ยาว ๔-๑๐ ซม. ปลายแหลม โคนมน ครึ่งล่างของแผ่นใบขอบเรียบ ส่วนบริเวณครึ่งบนของแผ่นใบจักแบบฟันเลื่อยห่าง ๆ หรือจักตามบริเวณใกล้ปลายใบผิวเกลี้ยง ด้านบนสีเขียวเข้มกว่าด้านล่าง ไม่มีจุดโปร่งแสง หรือมีต่อมเล็กใกล้ปลายใบทางด้านล่าง เส้นแขนงใบข้างละ ๑๐-๑๘ เส้น เห็นชัดทางด้านล่าง ก้านใบยาว ๐.๕-๑ ซม. เป็นร่องทางด้านบน ใกล้โคนแผ่นใบเป็นครีบย่นดอกแยกเพศต่างต้นหรือดอกแยกเพศต่างต้นแกมดอกสมบูรณ์เพศ ช่อดอกแบบช่อกระจะ ยาว ๑-๓ ซม. มีขนสีน้ำตาลแดง ออกตามซอกใบ ใบประดับเล็กดอกเล็กสีขาวหรือสีขาวแกมเขียว เมื่อบานเส้นผ่านศูนย์กลาง ๒.๕-๓ มม. กลีบเลี้ยงโคนเชื่อมติดกันเล็กน้อย ปลายแยกเป็น ๕ แฉก รูปไข่ ยาว ๐.๕-๐.๗ มม. มีต่อมเป็นจุดใสเล็ก ๆ มีขนครุยหรือค่อนข้างเกลี้ยง กลีบดอกโคนเชื่อมติดกันเล็กน้อย ปลายแยกเป็น ๕ แฉก รูปขอบขนานหรือรูปใบหอกแกมรูปขอบขนาน กว้างประมาณ ๑ มม. ยาวประมาณ ๒ มม. ปลายมนหรือเว้าตื้น ด้านนอกเกลี้ยง ด้านในมีขนหนาแน่น มีต่อมเล็กเป็นจุดสีน้ำตาล เกสรเพศผู้ ๕ เกสร ติดที่โคนแฉกกลีบดอก ในดอกเพศผู้ยาวเท่ากับหรือยาวกว่ากลีบดอกในดอกสมบูรณ์เพศยาวประมาณ ๒ใน ๓ ของกลีบดอก อับเรณูรูปไข่ มี ๒ ช่อง แตกตามยาว ด้านหลังแกนอับเรณูมีต่อมเล็กเป็นจุดสีแดงโปร่งใส รังไข่อยู่เหนือวงกลีบ รูปไข่ เกลี้ยง มี ๑ ช่อง ออวุล ๑ เม็ด ก้านยอดเกสรเพศเมียสั้นและโค้ง ติดทน ยอดเกสรเพศเมียเป็นตุ่มเล็กหรือเว้าตื้น ๒ พูผลแบบผลผนังขึ้นในแข็ง รูปค่อนข้างกลม เส้นผ่านศูนย์กลาง ๕-๖ มม. มีต่อมเล็กเป็นจุดสีแดง สุกสีแดงคล้ำ เมล็ดเล็ก รูปค่อนข้างกลมเครือส้มภูมีเขตการกระจายพันธุ์ในประเทศไทยทางภาคเหนือ และภาคตะวันออกเฉียงเหนือ พบขึ้นตามภูเขาหินปูนในป่าดิบ ที่สูงจากระดับนํ้าทะเล ๑,๒๐๐-๑,๕๐๐ ม. ออกดอกประมาณเดือนกุมภาพันธ์ ในต่างประเทศพบที่จีนตอนใต้และเวียดนาม.
ผู้เขียน นางจารีย์ บันสิทธิ์

เครือสวรรค์ Ipomoea hederifblia L.
ชื่อพ้อง Ipomoea angulata Lam., Quamoclit angulata (Lam.) Bojer
วงศ์ Convolvulaceae (Cuscutaceae)
ชื่ออื่น ๆ เครือตี่แต้ (เหนือ); จิงจัอแดง (เชียงใหม่)
ชื่อสามัญ Star ipomoea
 ไม้เถาปีเดียว ลำต้นเลื้อยพัน ใบเดี่ยว เรียงสลับรูปไข่ รูปไข่กว้าง หรือรูปเกือบกลม ช่อดอกแบบช่อกระจุกซ้อน ออกที่ซอกใบหรือปลายกิ่ง ดอกสีแดงเข้มผลแบบผลแห้งแตก รูปเกือบกลม สีน้ำตาล เมล็ด ๔ เมล็ด สีดำ มีขนสั้นนุ่มหนาแน่น
 เครือสวรรค์เป็นไม้เถาปีเดียว ลำต้นเลื้อยพัน กิ่งกลมหรือเป็นสี่เหลี่ยมเล็กน้อย เกลี้ยงหรือมีขนยาวห่างใบเดี่ยว เรียงสลับ รูปไข่ รูปไข่กว้าง หรือรูปเกือบกลม กว้าง ๓-๑๐ ซม. ยาว ๓-๑๕ ซม. ปลายเรียวแหลม ปลายสุดเป็นติ่งหนามสั้น โคนเว้าลึกรูปหัวใจ ขอบหยักลึกข้างละ ๑ แฉก ทำให้ใบเป็น ๓ แฉก แต่ละแฉกปลายเรียวแหลม แฉกที่อยู่ด้านข้างอาจเว้าตื้นได้อีก หรือขอบใบอาจเรียบ เว้าตื้นเป็นมุม หรือหยักซี่ฟันหยาบ ๆ ก็ได้ แผ่นใบเกลี้ยงทั้ง ๒ ด้าน ก้านใบเรียวยาว ๓-๑๒ ซม. เกลี้ยงหรือมีขนยาวห่างช่อดอกแบบช่อกระจุกซ้อน ออกที่ซอกใบหรือปลายกิ่ง ยาว ๑๐-๓๕ ซม. ก้านช่อดอกกลมหรือเป็นเหลี่ยมเล็กน้อย ยาว ๓-๒๐ ซม. เกลี้ยงหรือมีขนสั้นนุ่ม ก้านดอกยาว ๐.๕-๑ ซม. และจะยาวเพิ่มขึ้นอีกเล็กน้อยเมื่อเป็นผล ใบประดับขนาดเล็ก รูปสามเหลี่ยมแคบ ยาวประมาณ ๒ มม. ปลายเป็นติ่งหนามสั้น กลีบเลี้ยง ๕ กลีบ รูปขอบขนาน กลีบเลี้ยงขึ้นนอกยาวประมาณ ๒ มม. ขึ้นในยาวประมาณ ๓ มม. ปลายมนหรือตัดตรง มีรยางค์แข็ง ยาว ๓-๔ มม. ยื่นออกมาตรงใกล้ปลายกลีบ กลีบเลี้ยงติดทน และโค้งลงเมื่อเป็นผล กลีบดอกสีแดงเข้ม เส้นผ่านศูนย์กลางดอก ๒-๒.๕ ซม.โคนเชื่อมติดกันเป็นหลอดแคบ ยาว ๓-๔ ซม. ปลายแยกเป็น ๕ แฉก ในแนวตั้งฉากกับหลอด ปลายแฉกมนและเป็นติ่งสั้นมีแถบเส้นกลางกลีบ เกสรเพศผู้ ๕ เกสร เชื่อมติดกับหลอดกลีบดอก เหนือโคนหลอดขึ้นมาประมาณ ๙ มม. และยาวพ้นหลอดดอก ก้านชูอับเรณูรูปเส้นด้าย ยาว ๓-๓.๕ ซม. ไม่มีขน รังไข่อยู่เหนือวงกลีบ รูปค่อนข้าง กลม มี ๔ ช่อง แต่ละช่องมีออวุล ๑ เม็ด ก้านยอดเกสรเพศเมียยาวพ้นหลอดดอก ยอดเกสรเพศเมียเป็นพูกลม ๒ พูผลแบบผลแห้งแตก รูปเกือบกลม เส้นผ่านศูนย์กลาง ๕-๗ มม. สีนํ้าตาล เกลี้ยง เมล็ดมี ๔ เมล็ด ยาวประมาณ ๔ มม. สีดำ มีขนสั้นนุ่มหนาแน่นเครือสวรรค์เป็นพรรณไม้ต่างประเทศ มีถิ่นกำเนิดในอเมริกาเขตร้อน นำเข้ามาปลูกเป็นไม้ประดับในประเทศไทย และแพร่กระจายพันธุทั่วทุกภาค พบขึ้นตามที่รกร้างและในป่าโปร่ง ที่สูงตั้งแต่ใกล้ระดับนํ้าทะเลถึงประมาณ ๑,๓๐๐ ม. ออกดอกและเป็นผลเดือนตุลาคมถึงกุมภาพันธ์ ในต่างประเทศพบกระจายทั่วไปในเขตร้อน
ผู้เขียน รศ.บุศบรรณ ณ สงขลา

เครือสามแฉก Cayratia geniculata (Blume) Gagnep
ชื่อพ้อง Cissus geniculata Blume, Columella geniculata (Blume) Merr., Vitis geniculata (Blume) Miq.
วงศ์ Vitaceae
 ไม้เถาเนื้อแข็ง มีมือพันปลายแยกเป็น ๒ แฉก ออกตรงข้ามกับใบ ใบประกอบแบบนิ้วมือ เรียงเวียน มีใบย่อย ๓ ใบ ใบย่อยใบกลางรูปรีแกมรูปสี่เหลี่ยมขนมเปียกปูน ใบย่อยด้านข้างรูปไข่กว้าง ช่อดอกแบบช่อกระจุกซ้อนเชิงประกอบ ออกที่ซอกใบ ดอกเล็ก สีเขียวผลแบบผลมีเนื้อหนึ่งถึงหลายเมล็ด รูปค่อนข้างกลม เมล็ดรูปคล้ายผล
 เครือสามแฉกเป็นไม้เถาเนื้อแข็ง ยาว ๒-๑๐ ม. กิ่งก้านรูปทรงกระบอก แบนเล็กน้อย มีขนสั้นนุ่ม มีมือพันปลายแยกเป็น ๒ แฉก ออกตรงข้ามกับใบใบประกอบแบบนิ้วมือ เรียงเวียน มีใบย่อย ๓ ใบ ก้านใบยาว ๓-๑๐ ซม. ทั้งใบย่อยใบกลางและใบย่อยด้านข้างมีขนสั้นนุ่มหนาแน่นหรือเกือบเกลี้ยง เส้นแขนงใบข้างละ ๗-๙ เส้น ใบย่อยใบกลางรูปรีแกมรูปสี่เหลี่ยมขนมเปียกปูน กว้าง ๕-๙ ซม. ยาว ๑๐-๑๘ ซม. ปลายยาวคล้ายหางหรือเรียวแหลมโคนรูปลิ่ม ขอบหยักซี่ฟัน ใบย่อยใบข้างรูปไข่กว้าง กว้าง ๔-๙ ซม. ยาว ๙-๑๗ ซม. ปลายยาวคล้ายหางหรือเรียวแหลม โคนเบี้ยว ขอบหยักซี่ฟันละเอียดก้านใบย่อยใบกลางยาว ๐.๘-๒ ซม. ก้านใบย่อยใบข้าง ยาว ๐.๕-๑.๒ ซม.ช่อดอกแบบช่อกระจุกซ้อนเชิงประกอบ ออกที่ซอกใบ ก้านช่อดอกยาว ๓-๑๔ ซม.โคนก้านมักเป็นข้องอมีขนสั้นนุ่ม ก้านดอกยาว ๑-๓ มม. มีขนสั้นนุ่ม ดอกเล็กสีเขียว ดอกตูมรูปไข่หรือรูปกลม เส้นผ่านศูนย์กลาง ประมาณ ๒ มม. ปลายมน กลีบเลี้ยง ๔ กลีบ เล็กมากโคนเชื่อมติดกันเป็นรูปถ้วย ผิวเป็นตุ่ม ขอบเป็นคลื่นกลีบดอก ๔ กลีบ รูปไข่ กว้างประมาณ ๑ มม. ยาว ๑.๕-๒ มม. ผิวเป็นตุ่ม เกสรเพศผู้ ๔ เกสร ติดตรงกับกลีบดอก ก้านชูอับเรณูสั้น อับเรณูรูปไข่ แตกตามยาวจานฐานดอกเป็นลอน ๔ ลอน หรือเป็นคลื่น สีเหลืองสดเชื่อมติดกับโคนรังไข่ รังไข่อยู่เหนือวงกลีบ รูปค่อนข้างรี มี ๒ ช่อง แต่ละช่องมีออวุล ๒ เม็ด ก้านยอดเกสร เพศเมียสั้น ยอดเกสรเพศเมียเป็นตุ่มผลแบบผลมีเนื้อหนึ่งถึงหลายเมล็ด รูปค่อนข้างกลม เส้นผ่านศูนย์กลางประมาณ ๑ ซม. มี ๒-๔ เมล็ด เมล็ดรูปคล้ายผลเครือสามแฉกมีเขตการกระจายพันธุ์ในประเทศไทยทางภาคเหนือ พบขึ้นในป่าและหุบเขา ที่สูงจากระดับน้ำทะเล ๓๐๐-๑,๐๐๐ ม. ออกดอกเดือนมกราคมถึงพฤษภาคม เป็นผลเดือนพฤษภาคมถึงพฤศจิกายน ในต่างประเทศพบที่จีน ลาว เวียดนาม ฟิลิปปินส์ และมาเลเซีย.
ผู้เขียน รศ.กัลยา ภราไดย

เครือไส้ไก่ Diploclisia glaucescens (Blume) Diels
ชื่อพ้อง Cocculus glaucescens Blume, C. macrocarpus Wight et Arn.; Diploclisia macrocarpa (Wight et Arn.) Miers
วงศ์ Menispermaceae
ชื่ออื่น ๆ เครือตะบัว (นครราชสีมา); ดูกเครือ (เชียงใหม่); ตับเต่า (ใต้); มะหนิมดำ (เหนือ); วุ้น(อุทัยธานี)
 ไม้เถาเนื้อแข็ง ใบเดี่ยว เรียงเวียน รูปไข่กว้างจนถึงเกือบกลม ดอกแยกเพศต่างต้น ช่อดอกแบบช่อแยกแขนง ออกตามลำต้น ดอกสีเหลือง ผลแบบผลผนังชั้นในแข็ง รูปเกือกม้า เป็นสันโค้ง ๒ สัน สุกสีเหลืองหรือสีส้ม เมล็ดรูปคล้ายผล
 เครือไส้ไก่เป็นไม้เถาเนื้อแข็ง เส้นผ่านศูนย์กลางเถาประมาณ ๒๐ ซม. เปลือกเรียบ เมื่อยังอ่อนมีตุ่มละเอียดทั่วไปใบเดี่ยว เรียงเวียน รูปไข่กว้างจนถึงเกือบกลม กว้างและยาว ๖-๑๑ ซม. ปลายมนหรือแหลม โคนมนหรือรูปหัวใจ ขอบเป็นคลื่นหยักโค้งห่าง ๆ แผ่นใบสากด้านล่างบางครั้งมีนวล เส้นโคนใบ ๓-๕ เส้น ก้านใบ ยาว ๕-๑๒ ซม.ดอกแยกเพศต่างต้น ช่อดอกแบบช่อแยกแขนงออกตามลำต้นจากจุดเดียวกัน มี ๑-๕ ช่อ ยาวได้ถึง ๕๒ ซม. ช่อดอกย่อยมีจำนวนมาก ยาว ๒-๓.๕ ซม. เรียงสลับบนแกนช่อดอก แต่ละช่อย่อยมี ๖-๑๐ ดอก ดอกสีเหลืองอ่อน มีกลิ่นหอม ดอกเพศผู้ก้านดอกยาว ๒-๔ มม. กลีบเลี้ยง ๖ กลีบ ยาวประมาณ ๓ มม. เรียงเป็น ๒ วง วงละ ๓ กลีบ วงนอกรูปรี วงในรูปรีกว้างกลีบดอก ๖ กลีบ รูปสี่เหลี่ยมข้าวหลามตัด ยาวประมาณ ๑ มม. ปลายกลีบแหลมหรือหยักเว้า เกสรเพศผู้ ๖ เกสร ยาวประมาณ ๒ มม. อับเรณูแตกตามขวาง ดอกเพศเมียมีกลีบเลี้ยงและกลีบดอกเหมือนดอกเพศผู้ เกสรเพศผู้ที่เป็นหมัน ๖ เกสร ลักษณะเป็นเส้นกลมยาว รังไข่อยู่เหนือวงกลีบ มี ๓ รังไข่ แต่ละรังไข่มี ๑ ช่อง ออวุล ๑-๒ เม็ด ก้านยอดเกสรเพศเมียสั้นมาก ยอดเกสรเพศเมียโค้ง ขอบหยักซี่ฟันผลแบบผลผนังชั้นในแข็ง รูปเกือกม้า กว้าง ๐.๘-๑.๑ ซม. ยาว ๑.๔-๒ ซม. ปลายมน โคนสอบมนมี ๑-๓ ผล ผลมีสันโค้ง ๒ สัน ตรงกลางเป็นร่อง ผิวหยาบหยักเป็นร่องนูนตํ่าทั่วผล สุกสีเหลืองหรือสีส้มเมล็ดรูปคล้ายผล มี ๑ เมล็ดเครือไส้ใก่มีเขตการกระจายพันธุ์ในประเทศไทยทั่วทุกภาค พบขึ้นในป่าดิบชื้น อาจพบตามริมนํ้า ป่าเบญจพรรณ ตลอดจนป่าไผ่ ที่สูงตั้งแต่ใกล้ระดับนํ้าทะเลถึงประมาณ ๑,๒๐๐ ม. ในต่างประเทศพบที่อินเดีย ศรีลังกา พม่า จีนตอนใต้ ภูมิภาคอินโดจีน อินโดนีเซีย และฟิลิปปินส์.
 
ผู้เขียน นายพงษ์ศักดิ์ พลตรี

เครือหนัง Aspidocarya uvifera Hook. f. et Thomson
วงศ์ Menispermaceae
 ไม้เถาเนื้อแข็ง เถาอ่อนมีขนสั้นนุ่มหนาแน่นเถาแก่มีคอร์กเป็นสันนูนตามยาว ใบเดี่ยว เรียงเวียนรูปไข่ถึงรูปไข่กว้าง ดอกแยกเพศต่างต้น ช่อดอกคล้าย ช่อแยกแขนง ออกที่ซอกใบ ดอกสีเขียวแกมเหลือง ผลแบบผลผนังชั้นในแข็ง ทรงรูปไข่แกมรูปขอบขนานด้านล่างมีสันนูน ขอบเป็นปีก เมล็ดแบน รูปทรงรีแกม รูปไข่หรือรูปขอบขนาน
 เครือหนังเป็นไม้เถาเนื้อแข็ง ยาวได้ถึง ๗ ม. เถาอ่อนมีขนสั้นนุ่มหนาแน่น ต่อมามีขนสั้นนุ่มถึงเกือบเกลี้ยง เถาแก่มีคอร์กเป็นสันนูนตามยาวใบเดี่ยว เรียงเวียน รูปไข่ถึงรูปไข่กว้าง กว้าง ๗-๑๗ ซม. ยาว ๙-๑๙ ซม. ปลายแหลมถึงเรียวแหลมโคนรูปหัวใจหรือรูปเงี่ยงลูกศร ขอบเรียบ แผ่นใบบางคล้ายกระดาษ มีขนสั้นนุ่มทั้ง ๒ ด้าน โดยเฉพาะบริเวณโคนใบและตามเส้นใบ ด้านบนมีขนแน่นกว่าด้านล่าง หรือมีขนสั้นนุ่มเฉพาะตามเส้นใบด้านล่าง เส้นโคนใบ ๕(-๗) เส้น เส้นแขนงใบข้างละ ๒(-๓) เส้น เห็นชัดทางด้านล่าง ก้านใบยาว ๗-๑๒ ซม. โคนก้านป่องและงอ มีขนสั้นนุ่มและตั้งดอกแยกเพศต่างต้น ช่อดอกคล้ายช่อแยกแขนงออกที่ซอกใบ ยาวได้ถึง ๓๐ ซม. ช่อย่อยยาว ๑-๓ ซม. มีขนสั้นนุ่มและตั้ง ดอกเพศผู้มีกลีบเลี้ยง ๖-๑๒ กลีบ เรียงเป็น ๒-๔ วง วงละ ๓ กลีบ วงนอกรูปรีแคบ ยาว ๒-๓.๕ มม. สีเขียว มีขนประปราย วงในรูปไข่กลับถึงรูปรีกว้าง ยาวประมาณ ๓ มม. สีเหลือง เกลี้ยง กลีบดอก ๖ กลีบ สีเขียวแกมเหลือง รูปคล้ายสามเหลี่ยมกลับหรือรูปไข่กลับแกมรูปลิ่ม ปลายตัด ขอบม้วนเข้าเกสรเพศผู้ ๖ เกสร ก้านชูอับเรณูเชื่อมติดกันเป็นแท่ง ยาวประมาณ ๒ มม. อับเรณูชิดกันแตกตามขวาง ก้านดอกยาว ๑-๓ มม. มีขนสั้นนุ่ม ดอกเพศเมียมีกลีบเลี้ยงคล้ายดอกเพศผู้ แต่กลีบดอกแคบกว่า มีเกสรเพศผู้ที่เป็นหมัน ๖ เกสร รูปแถบ ยาวประมาณ ๑.๕ มม. รังไข่อยู่เหนือวงกลีบ มี ๓ รังไข่ รูปคล้ายรูปไข่แคบ ยาวประมาณ ๑.๕ มม. แต่ละรังไข่มี ๑ ช่อง มีออวุล ๒ เม็ด ก้านยอดเกสรเพศเมียสั้นมาก ยอดเกสรเพศเมียเป็นตุ่มหรือเป็น ๓ พู โค้งลงผลแบบผลผนังชั้นในแข็ง ทรงรูปไข่แกมรูปขอบขนาน กว้างประมาณ ๑ ซม. ยาวประมาณ ๑.๗ ซม. โคนและปลายแหลม ด้านล่างมีสันนูนตามยาว ขอบเป็นปีกบาง และหยักเป็นร่องคล้ายซี่ฟัน มีรอยแผลของก้านยอดเกสรเพศเมียใกล้ปลายผล สุกสีแดงเข้ม เมล็ดแบนรูปทรงรีแกมรูปไข่หรือรูปขอบขนานเครือหนังมีเขตการกระจายพันธุ์ในประเทศไทยทางภาคเหนือ พบขึ้นตามริมน้ำลำธาร และภูเขาหินปูน ที่สูงจากระดับน้ำทะเล ๑,๔๘๕-๑๖๒๐ ม. ในต่างประเทศพบที่อินเดีย พม่า และจีน.
ผู้เขียน รศ.กัลยา ภราไดย

เครือหนามข้อ Jasminum coarctatum Roxb. var. coarctatum
วงศ์ Oleaceae
ชื่ออื่น ๆ กาแฟป่า (จันทบุรี); ตองวี, ทองหวี (ทั่วไป); มะลิป่า (นครราชสีมา); เสี้ยวเครือ (ลำปาง)
 ไม้เถาเนื้อแข็ง ยอดอ่อนมีขนยาว ใบเดี่ยว เรียงตรงข้าม รูปรีแกมรูปขอบขนาน รูปไข่ หรือรูปไข่กลับ ช่อดอกแบบช่อกระจุก ออกตามปลายกิ่ง ดอกสีขาวใบประดับขนาดใหญ่ สีขาวหรือสีนวล ผลแบบผลมีเนื้อหนึ่งถึงหลายเมล็ด รูปทรงรี สุกสีดำหรือดำแกมม่วง เมล็ดรูปทรงรี ค่อนข้างแบนมี ๑ เมล็ด
 เครือหนามข้อเป็นไม้เถาเนื้อแข็ง เลื้อยพันต้นไม้อื่นหรือเลื้อยพันเป็นซุ้ม ยอดอ่อนมีขนยาวประปรายถึงค่อนข้างมากใบเดี่ยว เรียงตรงข้าม รูปรีแกมรูปขอบขนานรูปไข่ หรือรูปไข่กลับ กว้าง ๓-๗ ซม. ยาว ๖-๑๕ ซม. ปลายแหลมถึงเรียวแหลม โคนแหลมถึงป้านหรือมนขอบเรียบ แผ่นใบค่อนข้างหนา เกลี้ยงทั้ง ๒ ด้าน เส้นกลางใบเป็นร่องทางด้านบนและมีขนยาวประปราย เส้นแขนงใบข้างละ ๔-๗ เส้น เห็นชัดทางด้านล่าง และมีตุ่มใบที่มีขนสีน้ำตาลอยู่ตามซอกระหว่างเส้นแขนงใบกับเส้นกลางใบได้ถึง ๔ ตุ่ม หรือไม่มี ก้านใบยาว ๐.๕-๑ ซม. มีขนสั้นละเอียดนุ่มถึงขนยาวช่อดอกแบบช่อกระจุก ออกตามปลายกิ่ง มีดอกประมาณ ๕ ดอกถึงจำนวนมาก ใบประดับขนาดใหญ่สีขาวหรือสีนวล รูปร่างคล้ายใบ ยาว ๐.๕-๒.๕ ซม. ก้านดอกยาวได้ถึง ๔ มม. กลีบเลี้ยงโคนเชื่อมติดกันเป็นหลอด ยาวประมาณ ๒ มม. ปลายแยกเป็นแฉกคล้ายเส้นด้าย ยาว ๐.๕-๑ ซม. มีขนสั้นนุ่มถึงขนยาวประปรายกลีบดอกสีขาว โคนเชื่อมติดกันเป็นหลอด ยาวประมาณ ๒ ซม. ปลายแยกเป็น ๕-๗ แฉก รูปขอบขนานแกมรูปใบหอกกลับ กว้าง ๒-๕ มม. ยาว ๐.๘-๑ ซม. เกสรเพศผู้ ๒ เกสร ติดอยู่ภายในหลอดกลีบดอก ก้านชูอับเรณูส้้นมาก อับเรณูรูปขอบขนานหรือรูปรี รังไข่อยู่เหนือวงกลีบ รูปค่อนข้างรี มี ๒ ช่อง แต่ละช่องมีออวุล ๒ เม็ด ยอดเกสรเพศเมียแยกเป็น ๒ แฉกผลแบบผลมีเนื้อหนึ่งถึงหลายเมล็ด ออกเดี่ยวหรือเป็นคู่ รูปทรงรี กว้างประมาณ ๗ มม. ยาวประมาณ ๙ มม. สุกสีดำหรือดำแกมม่วง เมล็ดรูปทรงรี ค่อนข้างแบนมี ๑ เมล็ดเครือหนามข้อมีเขตการกระจายพันธุ์ในประเทศไทยเกือบทุกภาค ยกเว้นภาคกลาง พบตามป่าดิบชื้น ป่าเบญจพรรณ และป่าดิบแล้ง ที่สูงตั้งแต่ใกล้ระดับน้ำทะเลถึงประมาณ ๙๐๐ ม. ออกดอกเดือนมีนาคม ถึงพฤศจิกายน ผลแก่หลังจากดอกบานประมาณ ๔ เดือน ในต่างประเทศพบที่อินเดีย บังกลาเทศ พม่า จีนตอนใต้ และลาว.
ผู้เขียน ดร. ปิยะ เฉลิมกลิ่น

เครือหมูปอย Nyctocalos brunfelsiiflorum Teijsm. et Binn.
ชื่อพ้อง Nyctocalos shanica McGregor et W. W. Sm.
ชื่อวงศ์ Bignoniaceae
 ไม้เถาเนื้อแข็ง ใบประกอบแบบขนนกปลายคี่เรียงตรงข้ามสลับตั้งฉาก มีใบย่อย ๓ ใบ รูปรีถึงรูปรีกว้าง รูปขอบขนาน หรือรูปขอบขนานแกมรูปไข่กลับช่อดอกแบบช่อกระจะสั้น ออกที่ยอด ดอกสีขาวนวล แล้วเปลี่ยนเป็นมีเหลืองอ่อน มีกลิ่นหอม โคนเชื่อมติด กันเป็นหลอดรูปทรงกระบอกแคบ ล่วนบนขยายเป็นรูปแตร ผลแบบผลแห้งแตก เป็นฝักแบน เมล็ดรูปเกือบกลม แบน บาง มีปีกบางใส
 เครือหมูปอยเป็นไม้เถาเนื้อแข็ง ยาวได้ถึง ๑๐ ม.ใบประกอบแบบขนนกปลายคี่ เรียงตรงข้ามสลับตั้งฉาก ก้านใบยาว ๔-๗ ซม. แกนกลางยาว ๑.๕-๓ ซม. มีใบย่อย ๓ ใบ รูปรีถึงรูปรีกว้าง รูปขอบขนานหรือรูปขอบขนานแกมรูปไข่กลับ กว้าง ๒.๕-๖ ซม. ยาว ๖-๑๓ ซม. ปลายเรียวแหลมถึงเป็นติ่งแหลมโคนรูปลิ่มหรือมน ขอบเรียบ แผ่นใบบางคล้ายกระดาษ เกลี้ยงทั้ง ๒ ด้าน เส้นแขนงใบข้างละ ๔-๖ เส้น ก้านใบย่อยยาว ๑-๒ มม.ช่อดอกแบบช่อกระจะสั้น ออกที่ยอด แต่ละช่อมี ๕-๘ ดอก ก้านดอกยาว ๐.๗-๑.๑ ซม. มีใบประดับย่อยรองรับ ดอกตั้งตรง บานกลางคืนมีกลิ่นหอม กลีบเลี้ยงสีแดงอมน้ำตาลอ่อน เชื่อมติดกันเป็นรูประฆัง ยาว ๔-๖ มม. ปลายตัด มีหยักแหลม ๕ หยัก ที่บริเวณหยักแหลมมีต่อมทั้งด้านนอกและด้านใน กลีบดอกสีขาวนวล แล้วเปลี่ยนเป็นสีเหลืองอ่อน ส่วนโคนเชื่อมติดกันเป็นหลอดรูปทรงกระบอกแคบ ยาว ๓-๕ ซม. ส่วนบนขยายเป็นรูปแตร ยาว ๒-๒.๕ ซม. ปลายแยกเป็น ๕ แฉก เรียงซ้อนเหลื่อม ขนาดเกือบเท่ากัน รูปกลมถึงรูปไข่กลับที่แฉกกลีบดอกมีต่อมรูปถ้วยประปรายทางด้านนอก เกสรเพศผู้ที่สมบูรณ์ ๕ เกสร ยาวเท่ากัน หรือมี ๒ คู่ ยาวไม่เท่ากันติดอยู่บนหลอดกลีบดอก โผลไม่พ้นหลอด กลีบดอก อับเรณูรูปรี แตกตามยาวรังไข่อยู่เหนือวง กลีบ รูปคล้ายทรงกระบอก มี ๒ ช่อง แต่ละช่องมี ออวุลจำนวนมาก ก้านยอดเกสรเพศเมียรูปเส้นด้าย ยอดเกสรเพศเมียมี ๒ พู แบนผลแบบผลแห้งแตก เป็นฝักแบน กว้าง ๓-๔ ซม. ยาว ๑๐-๑๓ ซม. ปลายเรียวแหลม เมื่อแก่แตกตามรอยประสาน ผนังกั้นแบนและบาง เมล็ดรูปเกือบกลม มีจำนวนมาก แบน บาง มีปีกบางใส กว้าง ๑.๗-๒.๕ ซม. ยาว ๒.๖-๓.๕ ซม. เรียงเป็นแถวหลายแถวเครือหมูปอยมีเขตการกระจายพันธุ์ในประเทศไทยทางภาคเหนือ และภาคตะวันออกเฉียงใต้พบตาม ป่าดิบ ที่ลุ่มตํ่า ที่สูงจากระดับน้ำทะเล ๓๐๐-๖๐๐ ม.ในต่างประเทศพบที่พม่า จีน กัมพูชา บอร์เนียว และชวา.
ผู้เขียน ผศ. ดร.ฉัตรชัย เงินแสงสรวย

เครือห้าต่อเจ็ด Tetrastigma serrulatum (Roxb.) Planch.
ชื่อพ้อง Cissus serrulata Roxb.
วงศ์ Vitaceae
 ไม้เถา บริเวณข้อตรงข้ามใบมักมีมือพันเรียวยาว ปลายแหลมหรือแยกเป็น ๒ แฉก ลำต้นเรียว และมีร่อง เถากลม เมื่อแก่สีเขียวแกมน้ำตาลหรือแกมม่วง ใบประกอบแบบนิ้วมือ เรียงเวียน มีใบย่อย ๕ ใบ รูปไข่ถึงรูปใบหอก ดอกแยกเพศต่างต้นแกม ดอกสมบูรณ์เพศ ช่อดอกคล้ายช่อซี่ร่ม ออกตามซอกใบหรือตรงข้ามใบ ดอกสีเขียว ผลแบบผลมีเนื้อหนึ่งถึงหลายเมล็ด รูปค่อนข้างกลม สุกสีม่วงคล้ำ เมล็ดเล็ก รูปทรงรีแกมรูปไข่กลับถึงรูปทรงกลม
 เครือห้าต่อเจ็ดเป็นไม้เถา บริเวณข้อตรงข้ามใบมักมีมือพันเรียวยาว ปลายแหลมหรือแยกเป็น ๒ แฉก ลำต้นเรียวและมีร่อง โคนต้นมักมีเนื้อไม้ เปลือกบางเถากลม เมื่อแก่สีเขียวแกมสีน้ำตาลหรือแกมสีม่วงใบประกอบแบบนิ้วมือ เรียงเวียน ก้านใบยาว ๑-๕.๕ ซม. มีใบย่อย ๕ ใบ รูปไข่ถึงรูปใบหอก กว้าง ๐.๕-๓ ซม. ยาว ๑.๕-๙ ซม. ปลายแหลม เรียวแหลมหรือยาวคล้ายหาง โคนมนหรือรูปลิ่ม ใบย่อยด้านข้างโคนมักเบี้ยว ขอบหยักซี่ฟันหรือหยักมน ด้านบนสีเขียวเข้มกว่าด้านล่าง เส้นแขนงใบข้างละ ๔-๘ เส้น ใบย่อยใบกลางมีขนาดใหญ่และยาวกว่าใบย่อยด้านข้าง ก้านใบย่อยใบกลางยาว ๐.๕-๑.๓ ซม. ก้านใบย่อยด้านข้างสั้นกว่าหรือเห็นไม่ชัด โดยทั่วไปก้านใบย่อยด้านข้างมักยาว ๐.๒-๑ ซม.ดอกแยกเพศต่างต้นแกมดอกสมบูรณ์เพศ ช่อดอกคล้ายช่อซี่ร่ม ออกตามซอกใบหรือตรงข้ามใบ ยาว ๑-๘ ซม. มีใบประดับเล็กมาก ก้านช่อดอกยาว ๑-๕ ซม. ก้านดอกยาว ๒-๔ มม. ดอกเล็ก ขณะตูมคล้ายรูปรีแกมรูปไข่ เส้นผ่านศูนย์กลาง ๒-๔ มม. กลีบเลี้ยง ๔ กลีบ เล็กมาก โคนเชื่อมติดกันคล้ายถ้วย ปลายหยักตื้นและเล็ก เห็นไม่ชัด กลีบดอก ๔ กลีบ สีเขียว รูปไข่ถึงรูปรี กว้างประมาณ ๑.๕ มม. ยาวประมาณ ๒.๕ มม. ปลายกลีบจุ้มคล้ายเป็นถุงและมักมีติ่ง ขอบกลีบจรดกันในดอกตูม เกสรเพศผู้ ๔ เกสร เรียงตรงกับกลีบดอกก้านชูอับเรณูเรียวเล็กและสั้น ติดใต้จานฐานดอก อับเรณูรูปไข่ สีเหลือง รังไข่อยู่เหนือวงกลีบ มี ๒ ช่อง แต่ละช่องมีออวุล ๒ เม็ด ก้านยอดเกสรเพศเมียสั้น ยอดเกสรเพศเมียหยัก ๔ หยัก ดอกเพศผู้มีจานฐานดอกขนาดใหญ่และขอบหยักลึก ๔ หยัก และมีเกสรเพศเมียที่เป็นหมันขนาดเล็กมากหรือเห็นไม่ชัด ดอกเพศเมียมีจานฐานดอกเป็นวงแหวน มักเห็นไม่ชัด และมีเกสรเพศผู้ที่เป็นหมันขนาดเล็กมากผลแบบผลมีเนื้อหนึ่งถึงหลายเมล็ด รูปค่อนข้างกลม เส้นผ่านศูนย์กลาง ๐.๘-๑.๒ ซม. สุกสีม่วงคล้ำเมล็ดเล็ก รูปทรงรีแกมรูปไข่กลับถึงรูปทรงกลม มี (๑-)๒(-๔) เมล็ดเครือห้าต่อเจ็ดมีเขตการกระจายพันธุ์ในประเทศไทยทางภาคเหนือ พบตามภูเขาหินปูน และตามป่าดิบเขาที่สูงจากระดับน้ำทะเล ๑,๒๐๐-๒,๑๐๐ ม. ออกดอกเดือนพฤษภาคมถึงกรกฎาคม เป็นผลเดือนกรกฎาคมถึงธันวาคม ในต่างประเทศพบที่อินเดีย เนปาล ภูฏาน พม่า และจีน.
ผู้เขียน นางจารีย์ บันสิทธิ์

เครือเหลืองจาง Clematis fulvicoma Rehder et E. H. Wilson
วงศ์ Ranunculaceae
 ไม้เลื้อย ลำต้นและกิ่งเป็นสันและร่องสลับกันตามยาว ใบเดี่ยว เรียงตรงข้าม รูปไข่กว้าง ช่อดอกคล้ายช่อกระจุกแยกแขนง ออกตามซอกใบหรือปลายกิ่ง ดอกสีขาวนวลหรือสีเหลือง ผลแบบผลแห้งเมล็ดล่อน รูปทรงรีแกมรูปสีเหลี่ยมข้าวหลามตัด ก้านยอดเกสรเพศเมียติดทน เมล็ดขนาดเล็กมาก
 เครือเหลืองจางเป็นไม้เลื้อย ลำต้นและกิ่งเป็นสันและร่องสลับกันตามยาว เกลี้ยงหรือเกือบเกลี้ยงใบเดี่ยว เรียงตรงข้าม รูปไข่กว้าง กว้าง ๖.๔-๑๓.๕ ซม. ยาว ๘.๕-๑๖.๕ ซม. ปลายแหลมหรือเรียวแหลมโคนมนกลมหรือรูปหัวใจ ขอบเรียบ แผ่นใบบางคล้ายกระดาษถึงหนาคล้ายแผ่นหนัง เกลี้ยงทั้ง ๒ ด้าน เส้นโคนใบ ๕-๗ เส้น เห็นชัดเฉพาะเส้นที่อยู่ใกล้ใคนใบเส้นใบย่อยแบบร่างแห เห็นชัดเจนทั้ง ๒ ด้าน ก้านใบยาว ๓.๕-๑๐ ซม. โคนโป่งพองช่อดอกคล้ายช่อกระจุกแยกแขนง ออกตามซอกใบหรือปลายกิ่ง ช่อตั้งตรง มีขนสั้นนุ่มสีน้ำตาลหนาแน่น ก้านช่อดอกยาว ๓-๖.๕ ซม. แต่ละช่อมีดอกจำนวนมาก เส้นผ่านศูนย์กลางดอก ๒-๔.๕ ซม.ใบประดับมีลักษณะเป็นเกล็ด บางครั้งอาจพบเป็นรูปแถบ ยาวได้ถึง ๑ ซม. ก้านดอกยาว ๓-๔.๕ ซม. มีขนสั้นนุ่มสีน้ำตาลแดงหนาแน่น ใบประดับย่อยมีลักษณะเป็นเกล็ด ยาวได้ถึง ๓ มม. มักถูกใบประดับบังเกือบมิด ดอกสีขาวนวลหรือสีเหลือง กลีบเลี้ยง ๖ กลีบ รูปรีหรือรูปแถบแกมรูปใบหอกกลับ กว้างประมาณ ๕ มม. ยาวประมาณ ๒.๕ ซม. ปลายมน แผ่กางออกหรือขอบม้วนลงด้านล่าง ด้านในมีขนกำมะหยี่สีน้ำตาลแดง ด้านนอกมีขนสีนํ้าตาลไม่มีกลีบดอก เกสรเพศผู้จำนวนมาก ยาว ๐.๘-๑.๕ ซม. ก้านชูอับเรณูยาว ๒-๔ มม. เกลี้ยง อับเรณูรูปแถบ ยาว ๒-๒.๕ มม. ส่วนปลายเป็นรูปลิ้น ยาวประมาณ ๑.๕ มม. เกสรเพศผู้วงนอกบางครั้งเป็นหมัน รังไข่อยู่เหนือวงกลีบ มีจำนวนมาก แยกจากกันเป็นอิสระ รูปรีกว้างมีขนสั้นนุ่ม มี ๑ ช่อง ออวุล ๑ เม็ด ก้านยอดเกสรเพศเมียยาวประมาณ ๖ มม. มีขนอุยหนาแน่นผลแบบผลแห้งเมล็ดล่อน รูปทรงรีแกมรูปสี่เหลี่ยมข้าวหลามตัด กว้าง ๔-๔.๕ มม. ยาว ๖-๗ มม. มีขนสีน้ำตาลแกมเหลือง มีก้านสั้น ๆ ที่โคนผล ก้านยอดเกสรเพศเมียติดทน ยาวได้ถึง ๕ ซม. มีขนยาวนุ่มสีเหลืองแกมน้ำตาล เมล็ดขนาดเล็กมากเครือเหลืองจางมีเขตการกระจายพันธุ์ในประเทศไทยทางภาคเหนือ พบตามป่าดิบเขาริมลำธารที่สูงจากระดับน้ำทะเล ๑,๐๐๐-๑,๕๐๐ ม. ออกดอกและเป็นผลเดือนตุลาคมถึงมีนาคมในต่างประเทศพบที่ภาคตะวันออกเฉียงเหนือของอินเดีย พม่า จีนตอนใต้ และภูมิภาคอินโดจีน.
ผู้เขียน นางสาวนันทวรรณ สุปันตี และ ดร.สมราน สุดดี

เครือไหล Millettia pachycarpa Benth.
วงศ์ Leguminosae-Papilionoideae
ชื่ออื่น ๆ เกถะ (เหนือ)
 ไม้เถาเนื้อแข็ง กิ่งอ่อนมีขนสั้นนุ่ม ใบประกอบแบบขนนกปลายคี่ เรียงเวียน มีใบย่อย ๑๓-๑๗ ใบ เรียงตรงข้าม รูปขอบขนานแกมรูปใบหอก ช่อดอกแบบช่อแยกแขนง ออกตามกิ่งเหนือรอยแผลใบหรือตามซอกใบ ดอกรูปดอกถั่ว สีม่วงอ่อน ผลแบบผลแห้งแตกลองแนว เป็นฝักรูปแถบ เมล็ดรูปไต สีน้ำตาล
 เครือไหลเป็นไม้เถาเนื้อแข็ง เลี้อยพันขึ้นบนยอดต้นไม้ใหญ่ กิ่งอ่อน ใบอ่อน และช่อดอกมีขนสั้นนุ่มใบประกอบแบบขนนกปลายคี่ เรียงเวียน ก้านใบ ยาว ๘-๑๐ ซม. แกนกลางยาว ๒๐-๓๐ ซม. มีใบย่อย ๑๓-๑๗ ใบ เรียงตรงข้าม รูปขอบขนานแกมรูปใบหอก กว้าง ๔.๕-๖ ซม. ยาว ๑๔-๑๖ ซม. ปลายเป็นติ่งแหลมโคนสอบ ขอบเรียบ แผ่นใบด้านบนเกลี้ยง ด้านล่างมีขนก้านใบย่อยยาว ๔-๕ มม. หูใบเรียวเด็ก ยาว ๒-๓ มม.ช่อดอกแบบช่อแยกแขนง ออกตามกิ่งเหนือรอยแผลใบหรือตามซอกใบ ยาว ๑๕-๓๐ ซม. ดอกรูปดอกถั่วยาว ๒.๑-๒.๕ ซม. ก้านดอกยาวประมาณ ๑ ซม. ใบประดับรูปไข่ ยาว ๑-๒ มม. กลีบเลี้ยงโคนเชื่อมติดกันเป็นรูปถ้วย ปลายหยักตื้น ๕ หยัก ยาว ๖-๗ มม. กลีบดอก ๕ กลีบ สีม่วงอ่อน กลีบกลางรูปไข่ มีขนาดใหญ่และคลุมกลีบอื่น กว้างประมาณ ๑.๔ ซม. ยาวประมาณ ๑.๖ ซม. เกสรเพศผู้ ๑๐ เกสร ก้านชูอับเรณูติดกันเป็นแผ่นหุ้มเกสรเพศเมีย รังไข่อยู่เหนือวงกลีบ รูปแถบแกมรูปขอบขนาน มีขน มี ๑ ช่อง ออวุล ๕-๘ เม็ด ก้านยอดเกสรเพศเมียโค้ง ยอดเกสรเพศเมียเป็นตุ่มผลแบบผลแห้งแตกสองแนว เป็นฝักรูปแถบกว้างประมาณ ๕ ซม. ยาว ๑๐-๒๕ ซม. เมล็ดรูปไต กว้างประมาณ ๒.๕ ซม. ยาวประมาณ ๓ ซม. มี ๒-๕ เมล็ด สีน้ำตาลเครือไหลมีเขตการกระจายพันธุ์ ในประเทศไทยทางภาคเหนือ พบขึ้นตามป่าเบญจพรรณ ที่สูงจากระดับนํ้าทะเลไม่เกิน ๕๐๐ ม. ในต่างประเทศพบที่อินเดีย พม่า และจีนตอนใต้.
ผู้เขียน ดร.ชวลิต นิยมธรรม

เครือออน Congea tomentosa Roxb.
วงศ์ Labiatae (ย้ายมาจาก Verbenaceae)
ชื่ออื่น ๆ กาไบ้ดง (เย้า); ค้างเบี้ย, เบี้ย (นครพนม); งวงชุม (เลย); จั่งบั่ง, ออนแดง (เชียงใหม่); ท้องปลิง (จันทบุรี); พญาโจร, พวงประดิษฐ์ (กรุงเทพฯ); พลูหีบ, ล้วงสุ่มขาว, ล้วงสุ่มตัวผู้ (นครราชสีมา); สะแกบ (อุตรดิตถ์); สังขยา (พิษณุโลก, สงขลา)
ชื่อสามัญ Lavender wreath, Shower orchid
 ไม้พุ่มรอเลื้อย ผลัดใบ ส่วนที่ยังอ่อนมีขนสั้นนุ่มใบเดี่ยว เรียงตรงข้าม รูปไข่ถึงรูปไข่แกมรูปรี ผิวสากคายทั้ง ๒ ด้าน ช่อดอกแบบช่อกระจุกแยกแขนงออกตามปลายกิ่ง วงใบประดับเห็นชัด สีม่วงแดงหรือสีขมพูถึงสีขาว ดอกเล็ก สีขาว ผลแบบผลแห้งไม่แตก มีเมล็ดเดียว
 เครือออนเป็นไม้พุ่มรอเลื้อยขนาดใหญ่ ผลัดใบกิ่งและส่วนที่ยังอ่อนมีขนสั้นนุ่มใบเดี่ยว เรียงตรงข้าม รูปไข่ถึงรูปไข่แกมรูปรีกว้าง ๔-๕ ซม. ยาว ๖-๑๓ ซม. ปลายมนและปลายสุดเป็นติ่งแหลมสั้นหรือเรียวแหลม โคนมน ขอบเรียบแผ่นใบทั้ง ๒ ด้าน สากคาย เส้นแขนงใบข้างละ ๕-๙ เส้น เห็นชัดทางด้านล่าง ก้านใบยาว ๐.๕-๑ ซม. มีขนช่อดอกแบบช่อกระจุกแยกแขนง ออกตามปลายกิ่ง ช่อแขนงชั้นแรกออกตรงข้าม ช่อกระจุกแต่ละช่อมีก้านยาวได้ถึง ๒.๕ ซม. มีดอก ๖-๙ ดอก ไม่มีก้านวงใบประดับรองรับช่อกระจุกมี ๓ ใบ โคนเชื่อมติดกันเป็นรูปถ้วย ใบประดับแต่ละใบรูปไข่กลับหรือรูปใบหอกกลับ กว้างประมาณ ๘ มม. ยาวได้ถึง ๒.๕ ซม. สีม่วงแดงหรือสีชมพูถึงสีขาว ด้านบนมีขนสั้นนุ่มเหมือนกำมะหยี่ ดอกเล็ก กลีบเลี้ยงโคนเชื่อมติดกัน ปลายแยก เป็นแฉกแหลม ๕ แฉก ยาว ๖-๗ มม. มีขนหนาแน่นติดทนจนเป็นผล กลีบดอกรูปปากเปิด สีขาวโคนเชื่อมติดกันเป็นหลอด ยาวเท่ากับหลอดกลีบเลี้ยง ซีกบนแยกเป็น ๒ แฉก และชีกล่างแยกเป็น ๓ แฉก เกสรเพศผู้ ๔ เกสร ยาว๒ เกสร สั้น ๒ เกสร รังไข่อยู่เหนือวงกลีบ มี ๒ ช่อง แต่ละช่องมีออวุล ๒ เม็ด ก้านยอดเกสรเพศเมียเรียวยาว ยอดเกสรเพศเมียมี ๒ แฉกผลแบบผลแห้งไม่แตก มีเมล็ดเดียวที่เจริญเครือออนมีเขตการกระจายพันธุ์ในประเทศไทยทั่วทุกภาคพบขึ้นตามป่าดิบแล้งหรือป่าดิบเขา ที่สูงจากระดับน้ำทะเล ๑๐๐-๘๐๐ ม. ออกดอกและเป็นผลเดือนธันวาคมถึงมีนาคม นิยมปลูกเป็นไม้ประดับ ในต่างประเทศพบที่อินเดีย บังกลาเทศ พม่า จีนตอนใต้ลาว เวียดนาม และมาเลเซีย.
ผู้เขียน นางชุมศรี ชัยอนันต์

เครือออนป้า Aspidopterys concava (Wall.) A. Juss.
ชื่อพ้อง Hiraea concava Wall., Aspidopterys concava (Wall.) A. Juss. var. sumatrana Nied.
วงศ์ Malpighiaceae
 ไม้เถาเนื้อแข็ง เกือบทุกส่วนเมื่อยังอ่อนมีขนสีน้ำตาลแดง ใบเดี่ยว เรียงตรงข้าม รูปไข่แกมรูปรีถึงรูปไข่แกมรูปขอบขนาน ช่อดอกคล้ายช่อแยกแขนงออกตามซอกใบหรือปลายกิ่ง ดอกสีขาวหรือสีขาวอมเหลืองอ่อน ผลแบบผลแห้งแยก ๓ ซีก แต่ละซีก มี ๓ ปีก แต่เจริญเพียง ๒ ปีก เมล็ดเล็ก รูปแถบหรืออาจพบรูปสามเหลี่ยมบ้าง
 เครือออนป่าเป็นไม้เถาเนื้อแข็ง ยาวได้ถึง ๒๐ ม. เกือบทุกส่วนเมื่อยังอ่อนมีขนสีน้ำตาลแดง กิ่งอ่อนมักเป็นเหลี่ยม กิ่งแก่เกลี้ยง สีน้ำตาลเข้ม มีรอยแผลใบใบเดี่ยว เรียงตรงข้าม รูปไข่แกมรูปรีถึงรูปไข่แกมรูปขอบขนานกว้าง ๒.๕-๖(-๘) ซม. ยาว ๕-๑๐ (-๑๒) ซม. ปลายแหลม โคนมนหรือแหลม ขอบเรียบและมีขนครุยสีแดง ใบแก่ด้านบนเกลี้ยง ด้านล่างเกลี้ยงหรือมีขนตามเส้นกลางใบใกล้โคนใบ เส้นแขนงใบข้างละ ๔-๗ เส้น ก้านใบยาว ๑-๒ ซม. มีขนช่อดอกคล้ายช่อแยกแขนง ออกตามซอกใบหรือปลายกิ่ง มีขนสั้นสีน้ำตาล ทั้งช่อยาว (๒-)๕-๑๒ ซม. ก้านช่อยาว ๐.๕-๕ ซม. ช่อย่อยมีดอกถี่ที่ปลายก้านช่อก้านดอกยาว ๐.๕-๑.๕ ซม. โคนก้านมีขนมากกว่าปลายก้าน และมีข้อต่อที่บริเวณกลางก้าน ใบประดับยาวประมาณ ๑ มม. มีขน ใบประดับย่อยเล็กมากติดอยู่บริเวณใต้ข้อต่อก้านดอก มีขน กลีบเลี้ยง ๕ กลีบ รูปไข่แกมรูปขอบขนาน กว้างประมาณ ๑ มม. ยาวประมาณ ๒ มม. ปลายมน โคนตัด เกลี้ยง กลีบดอก ๕ กลีบ สีขาวหรือสีขาวอมเหลืองอ่อน รูปขอบขนานกว้าง ๑.๕-๓ มม. ยาว ๓.๕-๖ มม. ปลายมน โคนตัดเกสรเพศผู้ ๑๐ เกสร ก้านชูอับเรณูยาว ๑.๕-๒ มม. รูปคล้ายเส้นด้าย โคนเชื่อมติดกันเล็กน้อย อับเรณูแตกตามยาวและยาวใกล้เคียงกับก้านชูอับเรณู จานรานดอกรูปถ้วย ติดทน รังไข่อยู่เหนือวงกลบ รูปรี เล็กมาก มีปีก ๓ ปีก มี ๓ ช่อง แต่ละช่องมีออวุล ๑ เม็ด ก้านยอดเกสรเพศเมียมี ๓ ก้านยาว ๓-๔.๕ มม. ยอดเกสรเพศเมียเป็นตุ่มเล็กผลแบบผลแห้งแยก ๓ ชีก แกนผลสั้นมาก แต่ละซีกผลมี ๓ ปีก ปีกกลางมีการเติบโตน้อยมาก รูปร่างค่อนข้างเรียวไปหาโคนและปลาย มีเฉพาะปีกข้างทั้ง ๒ ปีกที่ขยายใหญ่เชื่อมต่อกันเป็นแผ่นค่อนข้างกลมล้อมซีกผล กว้าง ๒.๕-๔ ซม. ยาว ๒-๓.๕ ซม. ค่อนข้างใสหรือบาง สีออกขาว ก้านผลยาว ๒.๕-๓.๕ ซม. เมล็ดรูปแถบ ยาวได้ถึง ๕ มม.หรืออาจพบรูปสามเหลี่ยมบ้าง กว้าง ๓-๔ มม. ยาว ๕-๖ มม.เครือออนป่ามีเขตการกระจายพันธุ์ในประเทศไทยทางภาคใต้ พบขึ้นตามป่าดิบ ที่สูงจากระดับน้ำทะเล ๑๐๐-๔๐๐ ม. ในต่างประเทศพบที่พม่า ภูมิภาคอินโดจีน คาบสมุทรมลายู บอร์เนียว และชวา.
ผู้เขียน นางจารีย์ บันสิทธิ์

เคลงก้านแดง Pachycentria constricta (Blume) Blume
ชื่อพ้อง Melastoma constrictum Blume; Pachycentria cordata Korth. ex Blume, P. elliptica Blume, P. formicaria Merr., P. javanensis Hochr., P. junghuhniana Miq., P. lanceolata O. Schwartz, P. laxiflora Blume, P. macrorhiza Becc., P. oligospeima O. Schwartz, P. rigida Blume, P. tuberculata Korth., P. zollingeriana Naudin
วงศ์ Melastomataceae
 ไม้พุ่มอิงอาศัย รากพิเศษโป่งออกคล้ายหัวสีส้มถึงสีนํ้าตาล ใบเดี่ยว เรียงตรงข้ามสลับตั้งฉากรูปรีหรือรูปไข่ ช่อดอกแบบช่อกระจุกแยกแขนง ออกตามปลายกิ่ง ดอกสีขาวถึงสีชมพูหรือสีขาวอมชมพู บางครั้งสีเหลืองถึงสีส้ม ขอบสีนวล ผลแบบผลมีเนื้อหนึ่งถึงหลายเมล็ด รูปค่อนข้างกลม สุกสีส้มถึงสีแดงเข้ม เมล็ดจำนวนมาก
 เคลงก้านแดงเป็นไม้พุ่มอิงอาศัย สูงประมาณ ๑.๕ ม. กิ่งอ่อนแบน เปลือกเกลี้ยงหรือมีขนสีนํ้าตาลแดง มีขุยหรือเกล็ดขนาดเล็ก รากพิเศษโป่งออกมีลักษณะคล้ายหัว สีส้มถึงสีนํ้าตาลใบเดี่ยว เรียงตรงข้ามสลับตั้งฉาก รูปรีหรือรูปไข่ กว้าง ๓.๕-๕.๕ ซม. ยาว ๕.๕-๑๒ ซม. ปลายแหลมหรือแหลมทู่ โคนรูปลิ่มหรือมน ขอบเรียบ แผ่นใบหนาคล้ายแผ่นหนัง ด้านบนเรียบเป็นมัน ด้านล่างเรียบ เส้นโคนใบ ๓ เส้น เริ่มจากโคนถึงปลายใบ เส้นกลางใบมีขุยหรือเกล็ดขนาดเล็กสีนํ้าตาล เห็นชัดเจน เส้นแขนงใบเห็นไม่ชัด ก้านใบยาว ๐.๕-๑.๕ ซม.ช่อดอกแบบช่อกระจุกแยกแขนง ออกตามปลายกิ่ง ยาว ๓-๑๐.๕ ซม. ก้านและแกนช่อดอกสีส้มถึงสีแดงมีดอกจำนวนมาก ก้านช่อดอกยาว ๑-๓.๕ ซม. ทุกส่วนมีขุยหรือเกล็ดสีนํ้าตาล ฐานดอกรูปถ้วย กว้างประมาณ ๒ มม. ยาว ๓-๔ มม. กลีบเลี้ยงสีชมพู ขนาดเล็ก โคนเชื่อมติดกับขอบฐานดอก ปลายแยกเป็นแฉกงุ้มหนา ๔ แฉก กลีบดอกบาง สีขาวถึงสีชมพูหรือสีขาวอมชมพูบางครั้งสีเหลืองถึงสีส้ม ขอบสีนวล มี ๔ กลีบ รูปขอบขนานหรือรูปไข่กลับ ยาว ๕-๕.๕ มม. ปลายแหลม มีก้านกลีบ เกสรเพศผู้ ๘ เกสร ยาว ๓-๖ มม. ก้านชูอับเรณูสีขาว โคนด้านหลังแกนอับเรณูมีเดือย ยาวประมาณ ๑ มม. อับเรณูสีชมพูหรือสีขาว รูปทรงกระบอก ปลายโค้ง ยาวประมาณ ๓ มม. มีช่องเปิดตรงปลาย ๑ ช่อง รังไข่อยู่ใต้วงกลีบ รูปเกือบกลม ยาวประมาณ ๑.๕ มม. มี ๔ ช่อง แต่ละช่องมีออวุลจำนวนมาก ก้านยอดเกสรเพศเมียยาว ๖-๗ มม. สีขาวยอด เกสรเพศเมียสีชมพู ปลายตัดผลแบบผลมีเนื้อหนึ่งถึงหลายเมล็ด รูปค่อนข้างกลม เส้นผ่านศูนย์กลางประมาณ ๕ มม. มีขุยหรือเกล็ดขนาดเล็ก สีน้ำตาล สุกสีส้มถึงสีแดงเข้ม เมล็ดจำนวนมากเดลงก้านแดงมีเขตการกระจายพันธุ์ในประเทศไทยทางภาคใต้ ที่สูงตั้งแต่ใกล้ระดับน้ำทะเลถึงประมาณ ๑,๓๐๐ ม. ออกดอกและเป็นผลเกือบตลอดทั้งปี ในต่างประเทศพบทื่พม่า คาบสมุทรมลายู และอินโดนีเซีย.
ผู้เขียน ดร.ชูเกียรติ ละอองผล แสะ รศ. ดร.กิติเชษฐ์ ศรีดิษฐ

เคลงเคอ Medinilla curtisii Hook. f.
ชื่อพ้อง Medinilla elliptica Craib, M. elliptica Craib var. tetramera Craib
วงศ์ Melastomataceae
 ไม้พุ่มอิงอาศัย กิ่งอ่อนค่อนขางเป็นสี่เหลี่ยม กิ่งแก่รูปทรงกระบอก ใบเดี่ยว เรียงตรงข้ามสตับตั้งฉากรูปไข่หรือรูปขอบขนานแกมรูปไข่ ไร้ก้าน ช่อดอกแบบ ช่อกระจุกแยกแขนง ออกที่ยอด ดอกสีชมพูอมม่วงผลแบบผลมีเนื้อหนึ่งถึงหลายเมล็ด รูปคล้ายโถ สุกสีส้มแกมนํ้าตาล เมล็ดเล็ก มีจำนวนมาก รูปค่อนข้างกลม สีน้ำตาล
 เคลงเคอเป็นไม้พุ่มอิงอาศัย สูงประมาณ ๑ ม. กิ่งอ่อนค่อนข้างเป็นสี่เหลี่ยม กิ่งแก่รูปทรงกระบอกใบเดี่ยว เรียงตรงข้ามสลับตั้งฉาก รูปไข่หรือรูปขอบขนานแกมรูปไข่ กว้าง ๓-๕ ซม. ยาว ๕-๑๑.๕ ซม. ปลายแหลมหรือเรียวแหลม โคนกึ่งหุ้มข้อ ขอบเรียบแผ่นใบค่อนข้างหนาคล้ายแผ่นหนัง เส้นแขนงใบข้างละ ๑ เส้น ออกจากโคนหรือใกล้โคน เส้นกลางใบขนานกับขอบใบ เส้นใบย่อยเห็นไม่ชัด ไร้ก้านช่อดอกแบบช่อกระจุกแยกแขนง ออกที่ยอด ยาว ๔-๘ ซม. ก้านช่อยาว ๒-๓ ซม. เป็นสี่เหลี่ยม สันของเหลี่ยมแผ่เป็นครีบบาง ทั้งช่อมีดอกจำนวนมาก ใบประดับและใบประดับย่อยรูปใบหอก ยาวประมาณ ๐.๕ มม. ร่วงง่าย ก้านดอกยาว ๐.๘-๑ ซม. ฐานดอกรูปถ้วย ยาว ๕-๖ มม. เกลี้ยง มีร่องตื้น ส่วนล่างของฐานดอกรูปถ้วยเชื่อมติดกับส่วนล่างของรังไข่ เหนือขึ้นไปแยกอิสระจากรังไข่เป็นแอ่งเกสรเพศผู้ซึ่งอยู่ตํ่ากว่าช่วงกลางของ รังไข่ กลีบเลี้ยงโคนเชื่อมติดกับขอบฐานดอก ขอบปากหลอดกลีบเลี้ยงเรียบหรือมีติ่งจักซี่ฟันเล็ก ๆ กลีบดอกสีชมพูอมม่วง มี ๔-(๕) กลีบ รูปไข่กลับ กว้างประมาณ ๕ มม. ยาว ๑-๑.๒ ซม. ปลายมนกว้าง ปลายสุดเป็นติ่งแหลม โคนสอบแคบเล็กน้อย เกสรเพศผู้ ๘ หรือ ๑๐ เกสร ขนาดเท่ากัน ก้านชูอับเรณูยาวประมาณ ๑ ซม. อับเรณูสีม่วง รูปแถบ โค้งเล็กน้อย ยาว ๖-๗ มม. ปลายแตกเป็นช่อง โคนแกนอับเรณูด้านนอกมีเดือยด้านในป่องเป็นพูสีเหลีอง ๒ พู ยาวประมาณ ๐.๕ มม. รังไข่กึ่งใต้วงกลีบ ยาวประมาณ ๓ ใน ๔ ของฐานดอก รูปถ้วย มี ๔-(๕) ช่อง แต่ละช่องมีออวุลจำนวนมาก ก้านยอดเกสรเพศเมียยาวประมาณ ๑.๕ ซม. ยอดเกสรเพศเมียแหลมผลแบบผลมีเนื้อหนึ่งถึงหลายเมล็ด รูปคล้ายโถกว้าง ๕-๖ มม. ยาวประมาณ ๗ มม. เกลี้ยง เป็นมัน สุกสีส้มแกมน้ำตาล เมล็ดเล็ก จำนวนมาก รูปค่อนข้างกลมเส้นผ่านศูนย์กลางประมาณ ๑.๕ มม. สีน้ำตาลเคลงเคอมีเขตการกระจายพันธุ์ในประเทศไทยทางภาคตะวันออกเฉียงใต้และภาคใต้ พบขึ้นตามป่าดิบเขา ที่สูงจากระดับน้ำทะเล ๘๐๐-๑,๔๐๐ ม. ออกดอกเดือนมกราคม ในต่างประเทศพบที่อินโดนีเซีย.
ผู้เขียน รศ. ดร.กิติเชษฐ์ ศรีดิษฐ

เคลงน้อง Medinilla laurifolia (Blume) Blume
ชื่อพ้อง Melastoma laurifolium Blume, Medinilla feirata Craib
วงศ์ Melastomataceae
 ไม้พุ่มอิงอาศัย กิ่งอ่อนรูปทรงกระบอก ผิวเป็นตุ่มเล็ก ๆ ใบเดี่ยว เรียงตรงข้ามสลับตั้งฉาก รูปไข่หรือรูปขอบขนานแกมรูปไข่ ช่อดอกแบบช่อกระจุกออกตามซอกใบหรือเหนือรอยแผลใบ ดอกสีขาวผลแบบผลมีเนื้อหนึ่งถึงหลายเมล็ด รูปคล้ายระฆังเมล็ดเล็ก ทรงรูปไข่ สีนํ้าตาล เป็นมันมีจำนวนมาก
 เคลงน้องเป็นไม้พุ่มอิงอาศัย กิ่งอ่อนรูปทรงกระบอก ไม่มีขน แต่เป็นตุ่มเล็ก ๆ ผิวหยาบและย่นเมื่อแห้งใบเดี่ยว เรียงตรงข้ามสลับตั้งฉาก รูปไข่หรือรูปขอบขนานแกมรูปไข่ กว้าง ๔-๗.๕ ซม. ยาว ๗-๑๘ ซม. ปลายแหลมหรือเรียวแหลม โคนรูปลิ่มหรือเป็นครีบที่ก้านใบ ขอบเรียบ ม้วนขึ้นเล็กน้อย แผ่นใบค่อนข้างหนาคล้ายแผ่นหนัง เส้นแขนงใบข้างละ ๑ เส้น ออกใกล้โคนเส้นกลางใบ เส้นใบย่อยเห็นไม่ชัด ก้านใบยาว ๐.๘-๑.๘ ซม.ช่อดอกแบบช่อกระจุก ออกตามซอกใบหรือเหนือรอยแผลใบ ยาวประมาณ ๔.๕ ซม. มี ๕-๑๐ ดอก ก้านช่อเรียว ยาว ๑-๒.๕ ซม. ใบประดับและใบประดับย่อยรูปสามเหลี่ยม ยาวประมาณ ๑ มม. ก้านดอกยาว ๐.๘-๑ ซม. ฐานดอกรูปถ้วย ยาว ๕-๖ มม. เกลี้ยง ส่วนล่างเชื่อมติดกับรังไข่ส่วนล่าง เหนือขึ้นไปแยกอิสระจากรังไข่เป็นแอ่งเกสรเพศผู้ซึ่งอยู่ตํ่ากว่าช่วงกลางของรังไข่กลีบเลี้ยงโคนเชื่อมติดกับขอบฐานดอก ยาวประมาณ ๑.๕ มม. ปลายหลอดตัดตรงและเรียบหรืออาจเป็นหยักซี่ฟันตื้น ๕-๖ หยัก กลีบดอกสีขาว มี ๕-๖ กลีบ รูปไข่กลับหรือรูปไข่กลับแกมรูปลิ่ม กว้าง ๐.๙-๑.๑ ซม. ยาว ๑.๕-๒ ซม. เกสรเพศผู้ ๑๐ หรือ ๑๒ เกสร ขนาดเท่ากัน ก้านชูอับเรณูยาว ๗-๘ มม. อับเรณูสีม่วงหรือสีเหลือง รูปคล้ายตะขอ ยาว ๖-๘ มม. ปลายแตกเป็นช่อง โคนแกนอับเรณูด้านนอกมีเดือย ด้านในเป็นพูสีเหลือง ๒ พู รังไข่กึ่งใต้วงกลีบ ยาวประมาณ ๓ ใน ๔ ของฐานดอกรูปถ้วย มี ๕-๖ ช่อง แต่ละช่องมีออวุลจำนวนมาก ก้านยอดเกสรเพศเมียยาว ๑-๑.๙ ซม. ยอดเกสรเพศเมียแหลมผลแบบผลมีเนื้อหนึ่งถึงหลายเมล็ด รูปคล้ายระฆัง กว้าง ๕-๖ มม. ยาว ๐.๘-๑.๕ ซม. ปลายตัดเมล็ดเล็ก ทรงรูปไข่ ยาวประมาณ ๑ มม. สีน้ำตาล เป็นมันจำนวนมากเดลงน้องมีเขตการกระจายพันธุ์ในประเทศไทยทางภาคตะวันออกเฉียงเหนือและภาคใต้ พบขึ้นตามป่าดิบเขา ที่สูงจากระดับน้ำทะเล ๗๐๐-๑,๓๐๐ ม. ออกดอกเดือนสิงหาคมในต่างประเทศพบที่อินโดนีเซีย.
ผู้เขียน รศ. ดร.กิติเชษฐ์ ศรีดิษฐ

เคลงใบเวียน Medinilla radicans (Blume) Blume
ชื่อพ้อง Metastoma radicans Blume
วงศ์ Melastomataceae
 ไม้เลื้อย มีรากยึดเกาะ กิ่งรูปทรงกระบอกผิวเรียบหรือเป็นร่อง เปลือกมีลายเป็นริ้วหรือเป็นตุ่มเล็ก ใบเดี่ยว เรียงเป็นวงรอบข้อ รูปไข่กลับหรือรูปรี ช่อดอกแบบช่อกระจุกคล้ายช่อซี่ร่ม ออกเหนือรอยแผลใบ ดอกสีขาวหรือสีชมพู ผลแบบผลมีเนื้อหนึ่งถึงหลายเมล็ด รูปคล้ายโถ สีเขียวอมชมพู สุกสีแดงเข้มเมล็ดเล็ก รูปค่อนข้างกลม สีน้ำตาล มีจำนวนมาก
 เคลงใบเวียนเป็นไม้เลื้อย มีรากยึดเกาะ กิ่งรูปทรงกระบอก ผิวเรียบหรือเป็นร่อง เกลี้ยง บริเวณข้ออาจจะป่อง เปลือกมีลายเป็นริ้วหรือเป็นตุ่มเล็กใบเดี่ยว เรียงเป็นวงรอบข้อ ๔-๕ ใบ รูปไข่กลับหรือรูปรี กว้าง ๓-๖.๕ ซม. ยาว ๗-๑๖ ซม. ปลายแหลมหรือเรียวแหลม โคนสอบและเป็นครีบไปตามก้านใบขอบเรียบ แผ่นใบหนาคล้ายแผ่นหนัง เส้นแขนงใบข้างละ ๑ เส้นออกใกล้โคนเส้นกลางใบ เส้นใบย่อยเห็นไม่ชัด ก้านใบยาว ๑.๕-๓ ซม.ช่อดอกแบบช่อกระจุกคล้ายช่อซี่ร่ม ออกเหนือรอยแผลใบ ทั้งช่อยาวได้ถึง ๓ ซม. มี ๖-๘ ดอก ก้านช่อ ยาว ๐.๕-๑ ซม. ใบประดับและใบประดับย่อยเล็กมากและร่วงง่าย ก้านดอกยาวประมาณ ๕ มม. ฐานดอกรูปถ้วย ความยาวรวมกลีบเลี้ยง ๐.๗-๑ ซม. เกลี้ยงส่วนล่างของฐานดอกรูปถ้วยเชื่อมติดกับส่วนล่างของรังไข่ เหนือขึ้นไปแยกอิสระจากรังไข่เป็นแอ่งเกสรเพศผู้ซึ่งอยู่ตํ่ากว่าช่วงกลางของรังไข่ กลีบเลี้ยงโคนเชื่อมติดกับขอบฐานดอก ปลายหลอดกลีบเลี้ยงตัดตรงและมีติ่งแหลม กลีบดอกสีขาวหรือสีชมพู ค่อนข้างหนา มี ๔ กลีบ รูปขอบขนาน ยาว ๐.๘-๑ ซม. ปลายมนเกสรเพศผู้ ๘ เกสร มี ๒ วง วงนอกติดในแอ่งเกสรเพศผู้ ยาวประมาณ ๑.๕ ซม. วงในติดที่โคนกลีบดอก ยาว ๗-๙ มม. อับเรณูโค้ง โคนแกนอับเรณูด้านนอกมีเดือย รูปช้อน ยาวประมาณ ๒ มม. และด้านในเป็นพูโป่งพอง ๒ พู ยาวประมาณ ๑.๕ มม. รยางค์ของแกนอับเรณูด้านนอกสั้นกว่ารยางค์ของแกนอับเรณูด้านใน รังไข่กึ่งใต้วงกลีบ ยาวประมาณ ๓ ใน ๔ ของฐานดอกรูปถ้วย มี ๔ ช่อง แต่ละช่องมีออวุลจำนวนมาก ก้านยอดเกสรเพศเมียยาวประมาณ ๖ มม. ยอดเกสรเพศเมียแหลมผลแบบผลมีเนื้อหนึ่งถึงหลายเมล็ด รูปคล้ายโถกว้างประมาณ ๑ ซม. ปลายมีขอบของวงกลีบเลี้ยงกว้าง ๔-๕ มม. ผนังผลหนา สีเขียวอมชมพู สุกสีแดงเข้มเมล็ดเล็ก รูปค่อนข้างกลม เส้นผ่านศูนย์กลางประมาณ ๑ มม. สีน้ำตาล มีจำนวนมากเคลงใบเวียนมีเขตการกระจายพันธุ์ในประเทศไทยทางภาคใต้ พบขึ้นตามป่าดิบที่สูงจากระดับน้ำทะเลประมาณ ๔๕๐ ม. ในต่างประเทศพบที่คาบสมุทรมลายูและอินโดนีเซีย.
ผู้เขียน รศ. ดร.กิติเชษฐ์ ศรีดิษฐ

เคลงเบหยาบ Pachycentria varingiifolia (Blume) Blume
ชื่อพ้อง Melastoma varingiifolium Blume; Medinilla heteranthera King, M. ohwii M. P. Nayar, M. varingiifolia (Blume) M. P. Nayar; Pachycentria scandens Ridl.
วงศ์ Melastomataceae
 ไม้พุ่มอิงอาศัยหรือไม้รอเลื้อย กิ่งเป็นสี่เหลี่ยม เมื่อแก่มักบิดและเป็นร่อง ใบเดี่ยว เรียงตรงข้ามสลับตั้งฉาก รูปรี รูปไข่ รูปใบหอก หรือรูปขอบขนานช่อดอกแบบช่อกระจุกหรือเป็นดอกเดี่ยวออกที่ยอด ดอกสีชมพูอ่อนผลแบบผลมีเนื้อหนึ่งถึงหลายเมล็ด รูปทรงกลมหรือเกือบกลม สีเขียว สุกสีแดง เมล็ดเล็ก มีจำนวนมาก
 เคลงใบหยาบเป็นไม้พุ่มอิงอาศัยหรือไม้รอเลื้อยสูงได้ถึง ๔.๕ ม. ลำต้นและกิ่งมีเปลือกเรียบ กิ่งเป็นสี่เหลี่ยม เมื่อแก่มักบิดและเป็นร่องใบเดี่ยว เรียงตรงข้ามสลับตั้งฉาก รูปรี รูปไข่ รูปใบหอก หรือรูปขอบขนานกว้าง ๑.๕-๕ ซม. ยาว ๔-๑๐ ซม. ปลายแหลมหรือเรียวแหลม โคนแหลมหรือรูปลิ่มขอบเรียบ แผ่นใบหนาคล้ายแผ่นหนัง ด้านบนย่นด้านล่างเกลี้ยง เส้นโคนใบ ๓ เส้น เส้นด้านข้างปลายโค้งเข้าหากันที่ปลายใบ ก้านใบยาว ๑-๑.๒ ซม.ช่อดอกแบบช่อกระจุก มี ๑-๒ ดอก หรือเป็นดอกเดี่ยว ออกที่ยอด ยาว ๓-๔ ซม. ก้านช่อดอกเป็นสี่เหลี่ยม ยาวประมาณ ๒ ซม. ใบประดับและใบประดับย่อยรูปใบหอก ขนาดเล็ก ฐานดอกรูปถ้วยยาวประมาณ ๑ ซม. กลีบเลี้ยงขนาดเล็ก โคนเชื่อมติดกับขอบฐานดอก ปลายแยกเป็นแฉกแหลม ๔ แฉก กลีบดอกสีชมพูอ่อนมี ๔ กลีบ รูปไข่ ยาว ๕-๗ มม. ปลายเรียวแหลม โคนตัด เกสรเพศผู้ ๘ เกสร ขนาดใกล้เคียงกัน ก้านชูอับเรณูยาว ๓-๔ มม. อับเรณูสีเหลืองอ่อน รูปใบหอก ยาวประมาณ ๕ มม. โค้งเล็กน้อยปลายเรียวแหลม มีช่องเปิดตรงปลาย ๑ ช่อง ที่ฐานมีติ่งเล็กคล้ายเดือย ๒ ติ่ง รังไข่อยู่ใต้วงกลีบ รูปทรงกลมขนาดประมาณ ๔ มม. มี ๔ ช่อง แต่ละช่องมีออวุล จำนวนมาก ก้านยอดเกสรเพศเมียยาว ๔-๕ มม. ยอดเกสรเพศเมียเป็นตุ่มผลแบบผลมีเนื้อหนึ่งถึงหลายเมล็ด รูปทรงกลมหรือเกือบกลม เส้นผ่านศูนย์กลาง ๖-๘ มม. เกลี้ยงย่นเมื่อแห้ง สีเขียว สุกสีแดง เมล็ดเล็ก จำนวนมากเคลงใบหยาบมีเขตการกระจายพันธุ์ในประเทศไทยทางภาคใต้ พบขึ้นบนต้นไม้ในป่าดิบ หรือบนหินในที่โล่ง ที่สูงตั้งแต่ใกล้ระดับนํ้าทะเลถึงประมาณ ๑,๐๐๐ ม. ในต่างประเทศพบที่คาบสมุทรมลายูและอินโดนีเซีย.
ผู้เขียน ดร.ธรรมรัตน์ พุทธไทย และ รศ. ดร. กิติเชษฐ์ ศรีดิษฐ

เคลงย้อย Medinilla alpestris (Jack) Blume
ชื่อพ้อง Melastoma alpestre Jack, M. javanense Blume; Medinilla javanensis (Blume) Blume, M. penduliflora Ridl.
วงศ์ Melastomataceae
 ไม้พุ่มอิงอาศัย อิงเป็นสี่เหลี่ยม ใบเดี่ยวเรียง ตรงข้ามสสับตั้งฉาก รูปรี รูปไข่ หรือรูปใบหอก ช่อดอกแบบช่อกระจุกแยกแขนง ห้อยลง ออกตามซอกใบ ดอกสีขาวหรือสีขาวอมชมพู ผลแบบผลมีเนื้อหนึ่งถึงหลายเมล็ด รูประฆัง สุกสีขาวอมชมพู เมล็ดเล็กมีจำนวนมาก
 เคลงย้อยเป็นไม้พุ่มอิงอาศัย สูง ๑-๒ ม. ลำต้นและกิ่งมีเปลือกเรียบสีเทา กิ่งเป็นสี่เหลี่ยมใบเดี่ยว เรียงตรงข้ามสลับตั้งฉาก รูปรี รูปไข่หรือรูปใบหอก กว้าง ๕-๑๒ ซม. ยาว ๙.๕-๒๐ ซม. ปลายเรียวแหลมหรือแหลมถึงมน โคนกลมหรือเว้ารูปหัวใจโอบลำต้น ขอบเรียบ แผ่นใบหนาคล้ายแผ่นหนังเกลี้ยงทั้ง ๒ ด้าน เส้นโคนใบ ๓ เส้น เส้นด้านข้างใบแยกจากเส้นกลางใบใกล้โคนใบโค้งเชื่อมต่อกันใกล้ปลายใบ ก้านใบยาวได้ถึง ๑.๕ ซม.ช่อดอกแบบช่อกระจุกแยกแขนง ห้อยลง ออกตามซอกใบ ยาว ๑๒-๓๒ ซม. มี ๕-๑๕ ดอก ก้านช่อดอกยาว ๕-๑๖ ซม. ใบประดับและใบประดับย่อยมี ขนาดเล็ก กลีบเลี้ยงขนาดเล็ก โคนเชื่อมติดกันเป็นฐานดอกรูปถ้วย ปลายแยกเป็น ๕ แฉก กลีบดอกสีขาวหรือสีขาวอมชมพู มี ๕ กลีบ รูปไข่กลับ ยาว ๗-๙ มม. ปลายตัด โคนสอบ เกสรเพศผู้ ๑๐ เกสร ก้านชูอับเรณูสีเหลือง ยาว ๔-๕ มม. มีช่องเปิดตรงปลาย ๑ ช่อง อับเรณูสีเหลืองอ่อน รูปใบหอกแคบ โค้ง ยาว ๔-๕ มม. โคนมีติ่งขนาดเล็ก ๒ ติ่ง โคนแกนอับเรณูด้านหลังมีเดือยสีม่วงขนาดเล็ก ๑ อันรังไข่อยู่ใต้วงกลีบ รูปคล้าย ระฆัง ยาวประมาณ ๔ มม. มี ๕ ช่อง แต่ละช่องมีออวุลจำนวนมาก ก้านยอดเกสรเพศเมียสีขาว ยาว ๖-๗ มม. ยอดเกสรเพศเมียเป็นตุ่มผลแบบผลมีเนื้อหนึ่งถึงหลายเมล็ด รูประฆังเส้นผ่านศูนย์กลาง ๗-๘ มม. สุกสีขาวอมชมพู เมล็ดเล็ก มีจำนวนมากเคลงย้อยมีเขตการกระจายพันธุ์ในประเทศไทยทางภาคใต้ พบขึ้นตามพื้นที่โล่ง ที่สูงจากระดับนํ้าทะเล ๑,๒๐๐-๑,๗๐๐ ม. ในต่างประเทศพบที่คาบสมุทรมลายูและอินโดนีเซีย.
ผู้เขียน นายพลวัต ภัทรกุลพิสุทธิ์ และ รศ. ดร.กิติเชษฐ์ ศรีดิษฐ

เคลงหิน Medinilla rubicunda (Jack) Blume
ชื่อพ้อง Melastoma rubicundum Jack, Medinilla emarginata Craib
วงศ์ Melastomataceae
 ไม้พุ่มอิงอาศัย กิ่งเป็นสี่เหลี่ยม ใบเดี่ยวเรียงตรงข้าม รูปรีหรือรูปใบหอกกลับ โดนรูปติ่งหู ช่อดอกแบบช่อกระจุก มีดอกน้อย หรืออาจพบเป็นดอกเดี่ยวหรือเป็นคู่ ออกตามซอกใบหรือตามข้อที่ไม่มีใบดอกสีชมพูอ่อน ผลแบบผลมีเนื้อหนึ่งถึงหลายเมล็ดรูปค่อนข้างกลมหรือรูปคล้ายคนโท สีชมพูถึงสีแดง เมล็ดทรงรูปไข่ มีจำนวนมาก
 เคลงหินเป็นไม้พุ่มอิงอาศัยอยู่บนต้นไม้อื่นหรือบนหิน สูง ๐.๕-๑ ม. กิ่งเป็นสี่เหลี่ยม เกลี้ยง ผิวเรียบหรือเป็นตุ่มใบเดี่ยว เรียงตรงข้าม รูปรีหรือรูปใบหอกกลับ กว้าง ๒.๕-๕ ซม. ยาว ๗-๑๗ ซม. ปลายแหลมหรือเรียวแหลม โคนรูปติ่งหู ขอบเรียบและใส แผ่นใบเกลี้ยง ทั้ง ๒ ด้าน ค่อนข้างอวบน้ำ ด้านบนมีจุดเล็กประปรายด้านล่างมีจุดเล็กกว่ากระจายทั่วแผ่นใบ เส้นโคนใบ ๓ เส้น เส้นแขนงใบและเส้นใบย่อยเห็นชัดทางด้านบน ก้านใบยาว ๒-๕ มม. เกลี้ยงช่อดอกแบบช่อกระจุก มีดอกน้อย หรืออาจพบเป็นดอกเดี่ยวหรือเป็นคู่ ออกตามซอกใบหรือตามข้อที่ไม่มีใบ ยาว ๑.๕-๒.๕(-๓.๕) ซม. ก้านช่อดอกยาวได้ถึง ๕ มม.หรือไม่มี ก้านดอกยาว ๐.๓-๑(-๑.๕) ซม. ฐานดอกรูปถ้วยคล้ายระฆัง ยาว ๔-๗ มม. เกลี้ยง โคนเป็นตุ่ม กลีบเลี้ยงโคนเชื่อมกันและติดกับขอบฐานดอก ปลายแยกเป็นหยักซี่ฟันไม่ชัดเจน ๔-๕ หยัก ยาว ๑-๒ มม. หรือขอบเรียบ กลีบดอกสีชมพูอ่อนมี ๔-๕ กลีบ เมื่อใกล้โรยเปลี่ยนเป็นสีขาว รูปไข่กลับ กว้าง ๔-๘ มม. ยาว ๑-๑.๔ ซม. ค่อนข้างบาง มีเส้นตามยาว เกสรเพศผู้ ๘ หรือ ๑๐ เกสร มีรูปร่างเหมือนกันเรียงเป็น ๒ วง วงนอกยาวกว่าวงใน ก้านชูอับเรณูเรียวและโค้ง ยาว ๐.๖-๑ ซม. อับเรณูโค้งงอ สีชมพูอ่อน ยาว ๐.๖-๑ ซม. มีช่องเปิดที่ปลาย ๑ ช่อง โคนแกนอับเรณูเป็นติ่งเล็ก สีเหลือง ๒ ติ่ง รังไข่อยูใต้วงกลีบ ยาวประมาณ ๓ ใน ๔ ของความยาวฐานดอกรูปถ้วย มี ๔-๖ ช่อง แต่ละช่องมีออวุลจำนวนมาก ก้านยอดเกสรเพศเมียเรียว ยาว ๑-๑.๔ ซม. ยอดเกสรเพศเมียแหลมผลแบบผลมีเนื้อหนึ่งถึงหลายเมล็ด รูปค่อนข้างกลมหรือรูปคล้ายคนโท เส้นผ่านศูนย์กลาง ๕-๘ มม. ผนังผลบาง เกลี้ยง สีชมพูถึงสีแดง ก้านผลยาว ๐.๕-๑.๗ ซม. ผิวเป็นตุ่ม เมล็ดทรงรูปไข่ ยาว ๐.๕-๑ มม. มีจำนวนมากเคลงหินมีเขตการกระจายพันธุ์ในประเทศไทยทางภาคเหนือและภาคใต้ พบขึ้นตามป่าดิบชื้น ป่าพรุหรือป่าดิบเขา ที่สูงตั้งแต่ใกล้ระดับน้ำทะเลถึงประมาณ ๑,๖๐๐ ม. ออกดอกเดือนกรกฎาคมถึงธันวาคม เป็นผลเดือนกันยายนถึงกุมภาพันธ์ในต่างประเทศพบที่อินเดีย พม่า จีน และคาบสมุทรมลายู.
ผู้เขียน ผศ. ดร.ฉัตรชัย เงินแสงสรวย

เคลงหู่ Pachycentria pulverulenta (Jack) Clausing
ชื่อพ้อง Melastoma pulverulentum Jack; Pogonanthera pulverulenta (Jack) Blume, P. latifolia O. Schwartz, P. pauciflora Becc., P. reflexa Reinw. ex Blume
วงศ์ Melastomataceae
 ไม้พุ่มอิงอาศัย กิ่งอ่อนมีปุ่มเล็ก ๆ ลำต้นหรือกิ่งแก่มีเปลือกเรียบ สีเทาหรือนํ้าตาลอ่อน รากอาจโป่งออกคล้ายหัว ใบเดี่ยว เรียงตรงข้ามสลับตั้งฉากรูปรีหรือรูปไข่ ช่อดอกแบบช่อแยกแขนง ออกตามปลายกิ่ง ช่อย่อยแบบช่อกระจุก ดอกสีส้ม ผลแบบผลมีเนื้อหนึ่งถึงหลายเมล็ด รูปค่อนข้างกลม สุกสีส้มหรือสีแดง เมล็ดจำนวนมาก
 เคลงหู่เป็นไม้พุ่มอิงอาศัย สูง ๐.๕-๓ ม. กิ่งอ่อนมีปุ่มเล็ก ๆ ลำต้นหรือกิ่งแก่มีเปลือกเรียบ สีเทาหรือสีนํ้าตาลอ่อน ส่วนของรากอาจโป่งออกมีลักษณะคล้ายหัวใบเดี่ยว เรียงตรงข้ามสลับตั้งฉาก รูปรีหรือรูปไข่ กว้าง ๒.๕-๘ ซม. ยาว ๕-๑๗ ซม. ปลายเรียวแหลมหรือเป็นติ่งแหลมอ่อน โคนสอบหรือมนกลมและมีติ่งขนาคเล็ก ขอบเรียบ แผ่นใบหนาคล้ายแผ่นหนัง ด้านบนเรียบเป็นมันด้านล่างมีปุ่มเล็กสีนํ้าตาล เส้นแขนงใบข้างละ ๒ เส้น เส้นใบย่อยแบบขั้นบันได เส้นใบด้านข้าง โค้งเชื่อมต่อกันใกล้ขอบใบ ก้านใบยาว ๐.๒-๑.๕ ซม.ช่อดอกแบบช่อแยกแขนง มีดอกจำนวนมาก ออกตามปลายกิ่ง ยาว ๕-๑๐ ซม. ก้านช่อดอกยาว ๑-๔.๕ ซม. ช่อย่อยแบบช่อกระจุก ทุกส่วนมีปุ่มเล็กสีนํ้าตาล ใบประดับและใบประดับย่อยมีขนาดเล็ก ฐานดอกรูปถ้วย กว้างประมาณ ๑.๕ มม. ยาว ๑.๕-๒ มม. กลีบเลี้ยงโคนเชื่อมติดกันและติดกับขอบฐานดอก ปลายแยกเป็นแฉกเล็กรูปสามเหลี่ยมค่อนข้างหนา ๔ แฉก กลีบดอกบางสีส้ม มี ๔ กลีบ รูปไข่กลับหรือรูปรี ยาวประมาณ ๒-๓ มม.ปลายกลีบแหลม โคนกลีบแคบ มีขุยทั้ง ๒ ด้าน เกสรเพศผู้ ๘ เกสร ก้านชูอับเรณูสีขาว ยาว ๑-๑.๕ มม. อับเรณูสีขาว ชมพู หรือแดง รูปทรงกระบอก ยาว ๑-๑.๕ มม. มีช่องเปิดตรงปลาย ๑ ช่อง ด้านหลังแกนอับเรณูมีขนหรือปุ่มเล็ก ๆ เป็นกระจุก รังไข่อยู่ใต้วงกลีบ เชื่อมติดกับฐานดอกรูปถ้วย ขนาดประมาณ ๑ มม. มี ๔ ช่อง แต่ละช่องมีออวุลจำนวนมาก ก้านยอดเกสรเพศเมีย ยาว ๓-๔ มม. สีเหลืองอมส้ม ยอดเกสรเพศเมียกลมหรือปลายตัดผลแบบผลมีเนื้อหนึ่งถึงหลายเมล็ด รูปค่อนข้างกลม เส้นผ่านศูนย์กลาง ๖-๗ มม. มีปุ่มเล็ก ๆ สีน้ำตาล ผลสุกสีส้มหรือสีแดง เมล็ดจำนวนมากเคลงหู่มีเขตการกระจายพันธุ์ในประเทศไทย ทางภาคใต้ พบขึ้นตามคบไม้ในป่าดิบ อาจพบได้ในสวนยางพาราบริเวณที่ติดกับชายป่า หรือพบขึ้นบนหินในพื้นที่โล่งบนภูเขา ที่สูงตั้งแต่ใกล้ระดับน้ำทะเลถึง ประมาณ ๗๐๐ ม. ออกดอกและเป็นผลเกือบตลอดปีในต่างประเทศพบที่คาบสมุทรมลายู เกาะสุมาตรา เกาะบอร์เนียว และเกาะต่าง ๆ ในภูมิภาคมาเลเซีย.
ผู้เขียน นายเจริญศักดิ์ แซ่ไว่ และ รศ. ดร.กิติเชษฐ์ ศรีดิษฐ

เคล็ดน้ำ Catunaregam longispina (Link) Tirveng.
ชื่อพ้อง Posoqueria longispina Link, Gardenia longispina (Link) Sweet, Randia longispina (Link) DC.
วงศ์ Rubiaceae
ชื่ออื่น ๆ เงี่ยงดุก, เงี่ยงดุกใหญ่, สีดำหิน, หัวเอียน, หนามแท่ง (ตะวันออกเฉียงเหนือ)
 ไม้พุ่มหรือไม้ต้นขนาดเล็ก ลำต้นตรง เรือนยอดเป็นพุ่มกลม กิ่งมีหนามแหลม ออกตรงข้ามสลับตั้งฉาก ใบเดี่ยว เรียงตรงข้ามสลับตั้งฉากขีดติดกันเป็นกระจุกตามกิ่งหรือปลายกิ่ง รูปรีหรือรูปช้อนแกมรูปไข่กลับ หูใบระหว่างก้านใบรูปไข่ ร่วงง่าย ช่อดอกแบบช่อกระจุก ออกที่ปลายกิ่งสั้น ดอกสีขาวแล้วเปลี่ยนเป็นสีเหลือง ผลแบบผลมีเนื้อหนึ่งถึงหลายเมล็ด ทรงรูปไข่แกมรูปทรงรี เกลี้ยง สีเขียว สุกสีเหลือง เมล็ดค่อนข้างแบน รูปเกือบกลม
 เคล็ดน้ำเป็นไม้พุ่มหรือไม้ต้นขนาดเล็ก สูงได้ถึง ๕ ม. ลำต้นตรง เปลือกเป็นสะเก็ดสีน้ำตาล เรือนยอดเป็นพุ่มกลม กิ่งมีหนามแหลม ยาวประมาณ ๑ ซม. ออกตรงข้ามสลับตั้งฉากใบเดี่ยว เรียงตรงข้ามสลับตั้งฉากชิดติดกันเป็นกระจุกตามกิ่งหรือปลายกิ่ง รูปรีหรือรูปช้อนแกมรูปไข่กลับ กว้าง ๑.๒-๔ ซม. ยาว ๑.๘-๘ ซม. ปลายแหลมโคนสอบ ขอบเรียบ แผ่นใบบางคล้ายกระดาษ มีขนแข็งประปรายบริเวณเส้นกลางใบทั้ง ๒ ด้าน เส้นแขนงใบข้างละ ๕-๖ เส้น เส้นใบย่อยแบบขั้นบันได ก้านใบยาว ๐.๕-๒ ซม. หูใบระหว่างก้านใบรูปไข่ ยาว ๓-๔ มม. ร่วงง่ายช่อดอกแบบช่อกระจุก เป็นช่อสั้น ออกที่ปลายกิ่งสั้น ก้านดอกสั้น กลีบเลี้ยงโคนเชื่อมติดกันเป็นหลอดรูประฆัง ยาวประมาณ ๐.๕ มม. ด้านนอก มีขนแข็งประปราย ด้านในเกลี้ยง ปลายแยกเป็น ๕ แฉก รูปใบหอก กว้างประมาณ ๒ มม. ยาวประมาณ ๗ มม. ปลายแฉกเรียวแหลม กลีบดอกเมื่อเริ่มบานมีสีขาวแล้วเปลี่ยนเป็นสีเหลือง โคนเชื่อมติดกันเป็นหลอดรูประฆัง ยาว ๖-๗ มม. ด้านนอกเกลี้ยง ด้านในมีขนแข็งยาว เรียงเป็นแนวบริเวณกลางหลอดกลีบดอก ปลายแยกเป็น ๕ แฉก รูปไข่ กว้าง ๗-๘ มม. ยาว ๘-๙ มม. แฉกกลีบดอกมีขนประปราย เกสรเพศผู้ ๕ เกสร ติดระหว่างแฉกกลีบดอก ก้านชูอับเรณูยาวประมาณ ๑ มม. ติดด้านหลังอับเรณู อับเรณูรูปขอบ ขนานกว้างประมาณ ๑ มม. ยาว ๒-๓ มม. รังไข่อยู่ใต้วงกลีบ มี ๒ ช่อง แต่ละช่องมีออวุลจำนวนมาก ก้านยอดเกสรเพศเมียยาว ๑-๑.๕ ซม. ยอดเกสรเพศเมียเป็นรูปกระบอง ยาวประมาณ ๔ มม. ปลายเว้าตื้นเป็น ๒ แฉกผลแบบผลมีเนื้อหนึ่งถึงหลายเมล็ด ทรงรูปไข่ แกมรูปทรงรี กว้าง ๒-๓ ซม. ยาว ๓-๔ ซม. สีเขียวเกลี้ยง สุกสีเหลือง ปลายผลมีกลีบเลี้ยงรูปสามเหลี่ยมติดทน เมล็ดค่อนข้างแบน รูปเกือบกลมเคล็ดน้ำมีเขตการกระจายพันธุ์ในประเทศไทย ทางภาคเหนือ ภาคตะวันออกเฉียงเหนือ และภาคกลาง พบขนตามป่าเบญจพรรณ ป่าเต็งรัง และป่าดิบแล้งที่สูงตั้งแต่ใกล้ระดับนํ้าทะเลถึงประมาณ ๑,๑๐๐ ม. ออกดอกประมาณเดือนเมษายนเป็นผลเดือนกรกฎาคมถึงพฤศจิกายน ในต่างประเทศพบที่ภูฏานและพม่า.
ผู้เขียน ดร.วรดลต์ แจ่มจำรูญ

เคล็ดแม่ม่าย Catunaregam oocarpa (Ridl.) Tirveng.
ชื่อพ้อง Randia oocarpa Ridl.
วงศ์ Rubiaceae
ชื่ออื่น ๆ เคล็ดหนู, หนามกวากช้าง (ใต้)
 ไม้พุ่ม กิ่งออกตรงข้ามสลับตั้งฉาก มีหนามแหลมยาว ใบเดี่ยว เรียงตรงข้ามสลับตั้งฉากรูปใบหอกกลับ หูใบระหว่างก้านใบรูปไข่ ร่วงง่าย ช่อดอกแบบช่อกระจุก ออกตามซอกใบ ดอกสีขาวแล้วเปลี่ยนเป็นสีเหลือง ผลแบบผลมีเนื้อหนึ่งถึงหลายเมล็ด ทรงรูปไข่ เมล็ดรูปทรงกลม แบน มีจำนวนมาก
 เคล็ดแม่ม่ายเป็นไม้พุ่ม สูง ๒-๓ ม. แตกกิ่งมาก กิ่งออกตรงข้ามสลับตั้งฉาก ตามกิ่งมีหนามแหลม ยาว ๐.๘-๒.๕ ซม. ออกตรงข้ามสลับตั้งฉากใบเดี่ยว เรียงตรงข้ามสลับตั้งฉาก รูปใบหอกกลับ กว้าง ๑.๒-๕ ซม. ยาว ๑.๘-๙.๕ ซม. ปลายแหลมหรือเรียวแหลม โคนตัด มน หรือสอบเรียว ขอบเรียบ แผ่นใบบางคล้ายกระดาษ มีขนทั้ง ๒ ด้าน โดยเฉพาะตามเส้นกลางใบและเส้นแขนงใบ เส้นแขนงใบข้างละ ๖-๙ เส้น เห็นชัดเจน ก้านใบยาว ๒-๖.๕ ซม. หูใบระหว่างก้านใบรูปไข่ ยาว ๒-๔ มม. ร่วงง่ายช่อดอกแบบช่อกระจุก ออกตามซอกใบ ยาวประมาณ ๗ มม. ก้านช่อดอกยาว ๒-๓ มม. ก้านดอก ยาวประมาณ ๑ มม. ใบประดับเล็ก รูปสามเหลี่ยม ดอกเมื่อแรกบานสีขาวแล้วเปลี่ยนเป็นสีเหลือง เส้นผ่านศูนย์กลางประมาณ ๑ ซม. กลีบเลี้ยงโคนเชื่อมติดกันเป็นรูปถ้วย ปลายแยกเป็น ๕ แฉก รูปสามเหลี่ยมปลายแหลม กลีบดอกโคนเชื่อมติดกันเป็นหลอดสั้น มีขนหนาแน่นทางด้านนอก ปลายแยกเป็น ๕ แฉก รูปค่อนข้างกลม กว้างประมาณ ๔ มม. ยาว ๕-๗ มม. เกสรเพศผู้ ๕ เกสร ติดที่คอหลอดดอกระหว่างแฉกกลีบดอก รังไข่อยูใต้วงกลีบ มี ๒ ช่อง แต่ละช่องมีออวุลจำนวนมาก ยอดเกสรเพศเมียเป็น ๒ แฉกผลแบบผลมีเนื้อหนึ่งถึงหลายเมล็ด ทรงรูปไข่ กว้าง ๑.๕-๒ ซม. ยาว ๓-๓.๕ ซม. ผิวเป็นร่องตามยาวหลายร่อง ที่ปลายผลมีกลีบเลี้ยงติดทน ผนังผลหนาคล้ายแผ่นหนัง เมล็ดรูปทรงกลม แบน มีจำนวนมากเคล็ดแม่ม่ายมีเขตการกระจายพันธุ์ในประเทศไทยทางภาคใต้ มักพบขึ้นตามป่าบึงนํ้าจืดและป่าดิบชื้นที่สูงตั้งแต่ใกล้ระดับนํ้าทะเลถึงประมาณ ๒๐๐ ม. ออกดอกประมาณเดือนกุมภาพันธ์ เป็นผลเดือนมีนาคมถึงเมษายน ในต่างประเทศพบที่พม่าและภูมิภาคมาเลเซีย.
ผู้เขียน ดร.วรดลต์ แจ่มจำรูญ

เคล็ดหนู Canthium horridum Blume
วงศ์ Rubiaceae
ชื่ออื่น ๆ แกะ, หนามเล็บรอก (ใต้)
 ไม้พุ่มหรือไม้พุ่มรอเลื้อย ลำต้นและกิ่งก้านมีหนามตรง เล็ก แหลม ใบเดี่ยว เรียงตรงข้ามสลับตั้งฉาก รูปไข่ถึงรูปขอบขนานแกมรูปไข่ ด้านล่างมีขนนุ่ม หูใบระหว่างก้านใบรูปสามเหลี่ยม ดอกเดี่ยวออกตามซอกใบ สีขาวถึงสีเหลืองอ่อน ผลแบบผลผนังชั้นในแข็ง ทรงรูปไข่ถึงรูปทรงกลม เมล็ดรูปคล้ายทรงกระบอกสั้น
 เคล็ดหนูเป็นไม้พุ่มหรือไม้พุ่มรอเลื้อย สูง ๒-๕ ม. ลำต้นและกิ่งก้านมีหนามตรง เล็ก แหลม ยาวได้ถึง ๑ ซม.ใบเดี่ยว เรียงตรงข้ามสลับตั้งฉาก รูปไข่ถึงรูปขอบขนานแกมรูปไข่ กว้าง ๐.๗-๑ ซม. ยาว ๑-๒.๕ ซม. ปลายแหลม โคนมน ขอบเรียบ แผ่นใบหนาคล้ายแผ่นหนัง ด้านบนเกลี้ยง ด้านล่างมีขนอ่อนนุ่ม เส้นแขนงใบ ข้างละ ๓-๔ เส้น เส้นใบย่อยเห็นไม่ชัด ก้านใบสั้น หูใบระหว่างก้านใบรูปสามเหลี่ยมดอกเดี่ยว ออกตามซอกใบ ก้านดอกสั้นมาก กลีบเลี้ยงสีเขียว โคนเชื่อมติดกันเป็นรูปคนโท ปลายแยกเป็นแฉกเล็กสั้น ๆ ๔-๖ แฉก เกลี้ยง ติดแน่นเมื่อยังอ่อน และจะหลุดร่วงเมื่อแก่ กลีบดอกสีขาวถึงสีเหลืองอ่อน โคนเชื่อมติดกันเป็นหลอดสั้น ยาวประมาณ ๒ มม. เกลี้ยง ปลายแยกเป็น ๔-๖ แฉก รูปขอบขนานยาวประมาณ ๓ มม. ปลายแฉกแหลม มีขนด้านใน เกสรเพศผู้ ๔-๖ เกสร ก้านชูอับเรณูสั้น ติดด้านหลังอับเรณู รังไข่อยู่ใต้วงกลีบ รูปทรงกระบอก มี ๒ ช่อง แต่ละช่องมี ออวุล ๑ เม็ด ก้านยอดเกสรเพศเมียรวมยอดเกสรเพศเมียยาวประมาณ ๔ มม. ยอดเกสรเพศเมียเป็นตุ่มกลมผลแบบผลผนังชั้นในแข็ง ทรงรูปไข่ถึงรูปทรงกลมเส้นผ่านศูนย์กลางประมาณ ๑ ซม. ผิวเรียบ มีรอยแผลเป็นของกลีบเลี้ยงที่ปลาย เมล็ด ๑-๒ เมล็ด รูปคล้ายทรงกระบอกสั้น กว้างประมาณ ๕ มม. ยาวประมาณ ๑ ซม.เคล็ดหนูมีเขตการกระจายพันธุ์ในประเทศไทยทางภาคตะวันออกเฉียงใต้และภาคใต้ พบตามป่าดิบแล้งที่สูงจากระดับนํ้าทะเล ๕๐-๑,๔๐๐ ม. ออกดอกเดือนกุมภาพันธ์ถึงเมษายน เป็นผลเดือนเมษายนถึงมิถุนายนในต่างประเทศพบที่พม่า ภูมิภาคอินโดจีน และภูมิภาคมาเลเซีย.ประโยชน์ เปลือกต้นและกิ่งอ่อนต้มนํ้ากินเป็นยาลดไข้และแก้บิด.
ผู้เขียน นายธวัชชัย วงศ์ประเสริฐ

เคาะหนาม Scleropyrum maingayi Hook. f.
วงศ์ Santalaceae
ชื่ออื่น ๆ เหมือดคน(ใต้)
 ไม้ต้นกึ่งเบียน ลำต้นและกิ่งมักคดงอและเป็นปุ่มปม ไม่มีหนาม ใบเดี่ยว เรียงเวียน รูปรี รูปไข่หรือรูปรีแกมรูปไข่ ดอกแยกเพศต่างต้น ช่อดอกแบบช่อเชิงลด ออกเดี่ยวหรือเป็นกระจุกตามปุ่มปมและเหนือรอยแผลใบตามกิ่งหรือลำต้น ดอกสีเหลืองอ่อน มีกลิ่นหอม ผลแบบผลผนังชั้นในแข็งรูปทรงรี รูปไข่กลับ หรือรูปลูกข่าง ปลายผลมีกลีบรวมติดทนเมล็ด ๑ เมล็ด แข็ง
 เคาะหนามเป็นไม้ต้นกึ่งเบียน สูง ๕-๑๕(-๒๕) ม. ลำต้นและกิ่งมักคดงอเป็นปุ่มปม ไม่มีหนามตามกิ่งเปลือกค่อนข้างเรียบหรือเป็นสะเก็ดห่าง ๆ สีเทาอมขาวและมีแผ่นประสีนํ้าตาลอมเหลืองทั่วไป กระพี้สีขาวอมเหลืองใบเดี่ยว เรียงเวียน รูปรี รูปไข่ หรือรูปรีแกมรูปไข่ กว้าง ๕-๘.๕ ซม. ยาว ๑๒-๑๘ ซม. ปลายแหลมหรือแหลมทู่ โคนมนกว้าง ขอบเรียบหรือเป็นคลื่นเล็กน้อยแผ่นใบหนา ค่อนข้างเปราะ ด้านบนเกลี้ยง เป็นมัน และมักมีตุ่มพองเล็ก ๆ ประปรายตามผิวทั้ง ๒ ด้าน เส้นกลางใบและเส้นแขนงใบนูน เห็นชัดทางด้านล่าง และมักเป็นร่องทางด้านบน เส้นแขนงใบข้างละ ๕-๗ เส้น เส้นโค้งและปลายเส้นจรดกับเส้นถัดขึ้นไปก่อนถึงขอบใบ เส้นใบย่อยแบบร่างแห สังเกตเห็นได้ทั้ง ๒ ด้าน ก้านใบยาว ๑-๑.๕ ซม. เกลี้ยง มักมีต่อมคล้ายแผลเป็นบริเวณโคนก้านดอกแยกเพศต่างต้น ช่อดอกแบบช่อเชิงลด ออกเดี่ยวหรือเป็นกระจุก ๒-๓ ช่อ ตามปุ่มปมและเหนือรอยแผลใบตามกิ่งหรือลำต้น ช่อยาว ๓-๕ ซม. มักห้อยย้อยลงดอกเพศผู้สีเหลืองอ่อน มีกลิ่นหอม กลีบรวมโคนเชื่อมติดกันเป็นรูประฆัง ปลายแยกเป็นแฉกรูปไข่ ๔-๕ แฉก กว้างประมาณ ๑.๕ มม. ยาวประมาณ ๒ มม. ปลายงุ้มเข้าเล็กน้อย เกสรเพศผู้ ๕ เกสร ติดตรงข้ามกับแฉกกลีบรวม เกสรเพศเมียเป็นหมัน มียอดเกสรเดี่ยวสั้น ๆ ดอกเพศเมียคล้ายดอกเพศผู้แต่มีขนาดใหญ่กว่า รังไข่กึ่งใต้วงกลีบ มี ๓(-๕) ช่อง แต่ละช่องมีออวุล ๑ เม็ด ส่วนมากเจริญเพียงเม็ดเดียว ก้านยอดเกสรเพศเมียอวบหนา ยอดเกสรเพศเมียยาวประมาณ ๕ มม. ปลายแยกเป็น ๓ แฉก แฉกโค้งกลับผลแบบผลผนังชั้นในแข็ง รูปทรงรี รูปไข่กลับหรือรูปลูกข่าง กว้าง ๒.๕-๓.๕ ซม. ยาว ๓-๔ ซม. ผลอ่อนมีขนสั้นนุ่ม ผลแก่เกลี้ยง สุกสีเหลือง ปลายผลมีกลีบรวมติดทน ก้านผลยาวได้ถึง ๒ ซม. เมล็ด ๑ เมล็ด แข็งเคาะหนามมีเขตการกระจายพันธุ์ในประเทศไทยทางภาคตะวันออกเฉียงใต้และภาคใต้ พบตามป่าดิบชื้น ที่สูงจากระดับนํ้าทะเล ๑๐๐-๑,๔๐๐ ม. ออกดอกและเป็นผลเดือนมกราคมถึงพฤษภาคม ในต่างประเทศพบที่มาเลเชียและอินโดนีเซีย.
ผู้เขียน ดร.จำลอง เพ็งคล้าย

เคียนทราย Shorea gratissima (Wall, ex Kurz) Dyer
ชื่อพ้อง Hopea gratissima Wall, ex Kurz
วงศ์ Dipterocarpaceae
ชื่ออื่น ๆ ดิน, ซวย, ตะเคียนหิน (นครศรีธรรมราช); เคียนสามพอน, ตะเคียนตานอ่อน, ยอม, เรียวนกทุง (ตรัง); จอมแหลน (ชุมพร); ตานลูกโลน (สุราษฎร์ธานี); ยางดำ (นราธิวาส)
 ไม้ต้น มีพูพอน ใบเดี่ยว เรียงเวียน รูปขอบขนานหรือรูปใบหอก เส้นกลางใบด้านล่างเป็นสันคมหูใบรูปใบหอก ช่อดอกแบบช่อแยกแขนง ออกตามปลายกิ่งและซอกใบใกล้ปลายกิ่ง ช่อย่อยแบบช่อกระจะ ดอกสีขาวแกมสีเหลือง ผลแบบผลเปลือกแข็งรูปทรงรีเกือบกลม มีเกล็ดเป็นขุยประปราย ปลายมีติ่งแหลม กลีบเลี้ยงติดทนขยายเป็นปีกยาว ๓ ปีก ปีกสั้น ๒ ปีก เมล็ดรูปคล้ายผล มี ๑ เมล็ด
 เคียนทรายเป็นไม้ต้นขนาดใหญ่ สูงได้ถึง ๓๐ ม. ลำต้นเปลาตรง ที่โคนมีพูพอน เปลือกนอกสีนํ้าตาลปนเทาแตกเป็นร่องและเป็นสะเก็ดห้อยลง บางครั้งตกชันเปลือกในสีนํ้าตาลอ่อนใบเดี่ยว เรียงเวียน รูปขอบขนานหรือรูปใบหอก กว้าง ๒.๕-๔.๕ ซม. ยาว ๕-๑๐ ซม. ปลายแหลมยาวปลายสุดเว้าบุ๋ม โคนรูปลิ่ม ขอบเรียบ แผ่นใบเกลี้ยงเส้นกลางใบเป็นร่องทางด้านบน ด้านล่างเป็นสันคมเส้นแขนงใบข้างละ ๑๒-๑๖ เส้น ขนานกัน ปลายเส้นจรดกันใกล้ขอบใบ ก้านใบยาว ๑-๒ ซม. หูใบรูปใบหอก ยาวประมาณ ๑ ซม. ร่วงง่ายช่อดอกแบบช่อแยกแขนง ออกตามปลายกิ่งและซอกใบใกล้ปลายกิ่ง ยาว ๕-๑๐ ซม. มีขนสั้นนุ่ม ช่อย่อยแบบช่อกระจะ ก้านดอกยาวประมาณ ๐.๒ ซม. ดอกตูมรูปรี ยาวประมาณ ๐.๕ ซม. ดอกสีขาวแกมสีเหลือง กลีบเลี้ยง ๕ กลีบ รูปสามเหลี่ยมแคบ มีขนาดเล็ก กว้างประมาณ ๑ มม. ยาวประมาณ ๗ มม. ด้านนอกมีขนละเอียด กลีบนอก ๓ กลีบ ปลายแหลม มีขนาดใหญ่กว่ากลีบในเด็กน้อย กลีบใน ๒ กลีบ ปลายแหลมยาว กลีบดอก ๕ กลีบ บิดเวียน รูปไข่แกมรูปใบหอกกว้าง ๒-๓ มม. ยาวประมาณ ๗ มม. เกสรเพศผู้ ๒๕ เกสร โคนก้านชูอับเรณูแผ่กว้าง อับเรณูรูปขอบขนาน ยาวประมาณ ๑ มม. ครึ่งบนมีขนยาว ปลายมีรยางค์รูปเส้นด้าย ยาว ๒-๓ มม. รังไข่อยู่เหนือวงกลีบรูปรี เกลี้ยง มี ๓ ช่อง แต่ละช่องมีออวุล ๒ เม็ด ก้านยอดเกสรเพศเมียยาวประมาณ ๒ เท่าของรังไข่ ยอดเกสรเพศเมียแยกเป็น ๓ แฉกผลแบบผลเปลือกแข็ง รูปทรงรีเกือบกลม ยาวประมาณ ๑.๕ ซม. มีเกล็ดเป็นขุยประปราย ปลายมีติ่งแหลม กลีบเลี้ยงติดทนขยายเป็นปีก ๕ ปีก โคนปีกหนา ปีกยาว ๓ ปีก รูปใบพาย ยาว ๔-๖ ซม. ปีกสั้น ๒ ปีก รูปใบหอก ยาว ๒-๓ ซม. เมล็ดรูปคล้ายผล มี ๑ เมล็ดเคียนทรายมีเขตการกระจายพันธุ์ในประเทศไทยทางภาคใต้พบในป่าดิบชื้น ที่สูงตั้งแต่ใกล้ระดับนํ้าทะเลถึงประมาณ ๓๕๐ ม. ออกดอกเดือนมีนาคมเป็นผลเดือนมิถุนายน ในต่างประเทศพบที่พม่าตอนล่าง คาบสมุทรมลายู สุมาตรา และบอร์เนียว.
ผู้เขียน ดร.ราชันย์ ภู่มา

เคียนราก Hopea latifolia Symington
วงศ์ Dipterocarpaceae
ชื่ออื่น ๆ มาตากูจิง (มลายู-ปัตตานี); เมราวัน (มลายู-นราธิวาส)
 ไม้ต้น มีพูพอนหรือมีรากค้ำ ใบเดี่ยว เรียงเวียนรูปรี ช่อดอกแบบช่อแยกแขนง ออกตามปลายกิ่งและซอกใบใกล้ปลายกิ่ง ดอกเล็ก สีขาวหรือสีเหลืองอ่อนผลแบบผลเปลือกแข็ง รูปทรงรีหรือทรงรูปไข่ ปลายมีติ่งแหลม กลีบเลี้ยงติดทนขยายเป็นปีกยาว ๒ ปีก ปีกสั้น ๓ ปีก เมล็ดรูปคล้ายผล มี ๑ เมล็ด
 เคียนรากเป็นไม้ต้นขนาดใหญ่ สูงได้ถึง ๓๕ ม. ลำต้นเปลาตรง ที่โคนมีพูพอน สูง ๑-๒ ม. หรือมีรากค้ำ เปลือกค่อนข้างเรียบ และมักแตกเป็นร่องเล็กตามยาวมียางเหนียวซึม เปลือกในสีนํ้าตาลอมชมพู กิ่งอ่อนหูใบด้านนอก ช่อดอก และกลีบเลี้ยง มีเกล็ดสีนํ้าตาล ประปรายใบเดี่ยว เรียงเวียน รูปรี กว้าง ๒.๕-๔ ซม. ยาว ๕-๘.๕ ซม. ปลายยาวคล้ายหาง โคนรูปลิ่มหรือมนขอบเรียบ แผ่นใบเกลี้ยง เส้นกลางใบนูนทั้ง ๒ ด้าน เส้นแขนงใบข้างละ ๘-๑๑ เส้น เรียงขนานกันปลาย โค้งขึ้นจรดเส้นลัดไปใกล้ขอบใบ มีเส้นใบแซมระหว่างเส้นแขนงใบ ก้านใบยาว ๑.๒-๑.๗ ซม. หูใบรูปใบหอก ยาวประมาณ ๑.๕ มม.ช่อดอกแบบช่อแยกแขนง ออกตามปลายกิ่งและซอกใบใกล้ปลายกิ่ง ยาวประมาณ ๔ ซม. มีขนสั้นนุ่มช่อย่อยแบบมีดอกเรียงสลับเดี่ยวดอกเล็ก สีขาวหรือสีเหลืองอ่อน ก้านดอกยาวประมาณ ๐.๕ มม. กลีบเลียง ๕ กลีบ รูปไข่ ยาวประมาณ ๑.๕ มม. กลีบนอก ๒ กลีบ ปลายแหลม กลีบใน ๓ กลีบ ปลายมน บางกว่ากลีบนอกกลีบดอก ๕ กลีบ รูปไข่ สั้นกว่ากลีบเลี้ยงเล็กน้อย ด้านนอกมีขนสั้นหนานุ่ม เกสรเพศผู้ ๑๕ เกสร เรียง ๓ วง ยาวประมาณ ๐.๕ มม. โคนก้านชูอับเรณูแผ่กว้างอับเรณูกลม มี ๔ พู ปลายมีรยางค์รูปเส้นด้าย รังไข่อยู่เหนือวงกลีบ รูปรี เกลี้ยง ยาวประมาณ ๐.๓ มม. มี ๓ ช่อง แต่ละช่องมีออวุล ๒ เม็ด ก้านยอดเกสรเพศเมียรูปเส้นด้าย ยาวใกล้เคียงกับรังไข่ผลแบบผลเปลือกแข็ง รูปทรงรีหรือทรงรูปไข่กว้างประมาณ ๗ มม. ยาวประมาณ ๘ มม. เกลี้ยงปลายมีติ่งแหลม กลีบเลี้ยงติดทน โคนหนาหุ้มผล กลีบขยายเป็นปีก ๕ ปีก ปีกยาว ๒ ปีก รูปใบพาย ยาวประมาณ ๖ ซม. ปีกสั้น ๓ ปีก รูปไข่ ยาวประมาณ ๘ มม. เมล็ดรูปคล้ายผล มี ๑ เมล็ดเคียนรากมีเขตการกระจายพันธุ์ในประเทศไทยทางภาคใต้ตอนล่าง พบขึ้นตามที่ลาดชันในป่าดิบชื้นที่สูงจากระดับนํ้าทะเล ๑๐๐-๓๐๐ ม. ในต่างประเทศพบที่คาบสมุทรมลายูและบอร์เนียว.
ผู้เขียน ดร.ราชันย์ ภู่มา

เคี่ยม Cotylelobium lanceolatum Craib
วงศ์ Dipterocarpaceae
ชื่ออื่น ๆ เคี่ยมขาว, เคี่ยมแคง (ใต้)
 ไม้ต้น เปลือกสีเทาหรือสีเทาอมดำ เรียบหรือแตกเป็นสะเก็ด มีช่องอากาศทั่วไป ใบเดี่ยว เรียงเวียนรูปรี รูปไข่ หรือรูปไข่แกมรูปใบหอก ช่อดอกแบบ ช่อแยกแขนง ออกตามปลายกิ่งหรือตามซอกใบใกล้ปลายกิ่ง ดอกสีขาว ผลแบบผลเปลือกแข็งแห้งไม่แตกรูปทรงกลมหรือทรงรูปไข่ มีปีกยาว ๒ ปีก ปีกสั้น ๓ ปีก เมล็ดรูปคล้ายผล
 เคี่ยมเป็นไม้ต้น ผลัดใบแต่ผลีใบใหม่ไว เรือนยอดเป็นพุ่มกลมหรือรูปเจดีย์ต่ำ ลำต้นตรง เปลือกสีเทาหรือสีเทาอมดำ เรียบหรือแตกเป็นสะเก็ด มีช่องอากาศทั่วไป เปลือกในสีน้ำตาลอมเหลืองและมักมีเส้นสีชมพูแทรก กิ่งอ่อนมีขนสีน้ำตาล เนื้อไม้มักบิด แข็งและเหนียวมาก สีน้ำตาลอ่อน ทิ้งไว้นานจะเปลี่ยนเป็นสีดำใบเดี่ยว เรียงเวียน รูปรี รูปไข่ หรือรูปไข่แกมรูปใบหอก กว้าง ๒-๕ ซม. ยาว ๕-๑๘ ซม. ปลายแหลมโคนมนหรือสอบ ขอบเรียบ แผ่นใบหนา ด้านบนเป็นมัน ด้านล่างมีขนกระจุกสีนํ้าตาลอ่อนทั่วไป เส้นแขนงใบข้างละ ๑๔-๑๖ เส้น ปลายเส้นโค้งจรดกับเส้นลัดไปก่อนถึงขอบใบ เส้นใบย่อยเห็นชัดทางด้านบนก้านใบยาวประมาณ ๑ ซม. หูใบรูปขอบขนานหรือรูปใบหอกแคบ ยาว ๑-๑.๕ ซม.ช่อดอกแบบช่อแยกแขนง ออกตามปลายกิ่งหรือตามซอกใบใกล้ปลายกิ่ง ยาว ๓-๑๐ ซม. ทุกส่วนมีขนสีเทานุ่ม ดอกสีขาว กลีบเลี้ยง ๕ กลีบ ยาว ๒ กลีบ และสั้น ๓ กลีบ โคนติดกันเล็กน้อย มีขนนุ่มหนาแน่นทางด้านนอก กลีบดอก ๕ กลีบ บิดเวียน รูปไข่หรือรูปใบหอก กว้างประมาณ ๒ มม. ยาว ๓-๕ มม. เกสรเพศผู้ ๑๕ เกสร ยาวไล่เลี่ยกัน เรียงเป็น ๓ วงรอบรังไข่ รังไข่อยู่เหนือวงกลีบ รูปค่อนข้างกลม มีขนนุ่มหนาแน่น มี ๓ ช่อง แต่ละช่องมีออวุล ๒ เม็ด ก้านยอดเกสรเพศเมียเรียวปลายแยก เป็น ๓ แฉกผลแบบผลเปลือกแข็งแห้งไม่แตก มีปีกที่เจริญ มาจากกลีบเลี้ยง ตัวผลรูปทรงกลมหรือทรงรูปไข่ เส้นผ่านศูนย์กลางประมาณ ๗ มม. มีขนสีเทานุ่มหนาแน่นกลีบเลี้ยงขยายเป็นปีกยาว ๒ ปีก รูปใบหอกกลับหรือรูปขอบขนาน กว้างประมาณ ๑ ซม. ยาว ๔-๕ ซม. มีเส้นตามยาว ๕ เส้น และปีกสั้น ๓ ปีก รูปใบหอก ยาวประมาณ ๑ ใน ๓ ของปีกยาว เมล็ดรูปคล้ายผลแต่มีขนาดเล็กกว่าเคี่ยมมีเขตการกระจายพันธุ์ในประเทศไทยทาง ภาคใต้ มักขึ้นเป็นกลุ่มใหญ่ตามป่าดิบ ที่สูงตั้งแต่ใกล้ระดับน้ำทะเลถึงประมาณ ๓๐๐ ม. ในต่างประเทศพบที่มาเลเซียและบรูไนประโยชน์ ไม้ใช้ทำสิ่งปลูกสร้างที่ทนแดดทนฝนดอกให้น้ำหวานใช้เลี้ยงผึ้ง.
ผู้เขียน นางสาว นฤมล บุญแต่ง

เคี่ยมคะนอง Shorea henryana Pierre
ชื่อพ้อง Shorea sericeiflora C. E. C. Fisch. et Hutch.
วงศ์ Dipterocarpaceae
ชื่ออื่น ๆ เชื่อม (นครราชสีมา, สระบุรี); พนอง (ตะวันออกเฉียงใต้); ชันรุ่ง, สยา (สงขลา); เคียนทราย (ระนอง, พังงา)
 ไม้ต้น มีพูพอน ใบเดี่ยว เรียงเวียน รูปรีหรือรูปขอบขนานแกมรูปไข่ เส้นกลางใบด้านบนเป็นสันนูนเล็กน้อย ช่อดอกแบบช่อแยกแขนง ออกตามปลายกิ่ง และซอกใบใกล้ปลายกิ่ง ช่อย่อยแบบช่อกระจะ ดอกสีขาวผลแบบผลเปลือกแข็ง รูปทรงรีมีขนสั้นหรือเกลี้ยง ปลายมีติ่งแหลม กลีบเลี้ยงติดทนขยายเป็นปีกยาว ๓ ปีก ปีกสั้น ๒ ปีก เมล็ดรูปคล้ายผล มี ๑ เมล็ด
 เคี่ยมคะนองเป็นไม้ต้น สูง ๓๐-๔๐ ม. ที่โคนมีพูพอนขนาดใหญ่ เปลือกนอกสีนํ้าตาลแก่หรือสีนํ้าตาลปนเทา แตกเป็นร่องตามยาว เปลือกในสีส้มหรือสีเหลืองอ่อน ตา ก้านใบ แผ่นใบด้านล่าง ช่อดอกและกลีบเลี้ยง มีเกล็ดสีขาวคล้ายขุยและมีขนกระจุกสีนํ้าตาลแดงใบเดี่ยว เรียงเวียน รูปรีหรือรูปขอบขนานแกมรูปไข่ กว้าง ๒.๕-๔.๕ ซม. ยาว ๔-๑๐ ซม. ปลายแหลมถึงเรียวแหลม ยาวได้ถึง ๑ ซม. โคนรูปลิ่มกว้างหรือมนขอบเรียบ ใบอ่อนมีขนนุ่มทางด้านล่าง ใบแก่เกลี้ยงหรือค่อนข้างเกลี้ยง เส้นกลางใบด้านบนเป็นสันนูนเล็กน้อย เส้นแขนงใบข้างละ ๑๕-๒๐ เส้น เรียงขนานกัน ปลายเส้นโค้งจรดกันใกล้ขอบใบ ก้านใบยาว ๑-๒ ซม. หูใบรูปขอบขนาน ยาวประมาณ ๑.๕ ซม. ร่วงช้า มีขนสั้นนุ่ม ทั้ง ๒ ต้านช่อดอกแบบช่อแยกแขนง ออกตามปลายกิ่งและซอกใบใกล้ปลายกิ่ง ยาว ๕-๑๐ ซม. ช่อย่อยแบบช่อกระจะ ก้านดอกยาว ๒-๓ มม. ดอกตูมรูปรี ยาวประมาณ ๑ ซม. ดอกสีขาว กลีบเลี้ยง ๕ กลีบ รูปใบหอก กว้างประมาณ ๓ มม. ยาวประมาณ ๖ มม. กลีบดอก ๕ กลีบ บิดเวียน รูปขอบขนาน กว้างประมาณ ๐.๕ ซม. ยาว ๑.๒-๑.๓ ซม. เกสรเพศผู้มีประมาณ ๒๕ เกสรโคนก้านชูอับเรณูแผ่กว้าง อับเรณูรูปใบหอก ยาวประมาณ ๑ มม. ปลายมีรยางค์รูปเส้นด้าย ยาว ๓-๔ มม. มีขนสั้นนุ่มช่วงบน รังไข่อยู่เหนือวงกลีบ รูปไข่ มี ๓ ช่อง แต่ละช่องมีออวุล ๒ เม็ด มีฐานก้านยอดเกสรเพศเมียและมีขนสั้นนุ่ม ก้านยอดเกสรเพศเมียรวมฐานยาวประมาณ ๔ มม. ยอดเกสรเพศเมียแยกเป็น ๓ แฉกผลแบบผลเปลือกแข็ง รูปรี กว้างประมาณ ๑.๕ ซม. ยาวประมาณ ๒.๕ ซม. มีขนสั้นหรือเกลี้ยง ปลายมีติ่งแหลม กลีบเลี้ยงติดทนขยายเป็นปีก ๕ ปีก โคนปีกหนาปีกยาว ๓ ปีก รูปใบพาย กว้างประมาณ ๑.๕ ซม. ยาว ๙-๑๐ ซม. ปีกสั้น ๒ ปีก รูปใบหอก กว้างไม่เกิน ๑ ซม. ยาว ๖-๗ ซม. เมล็ดรูปคล้ายผล มี ๑ เมล็ดเคี่ยมคะนองมีเขตการกระจายพันธุ์ในประเทศไทยทางภาคกลาง ภาคตะวันออก ภาคตะวันออกเฉียงใต้และภาคใต้ พบในป่าดิบชื้น และป่าดิบแล้ง ที่สูงตั้งแต่ใกล้ระดับนํ้าทะเลถึงประมาณ ๕๐๐ ม. ในต่างประเทศพบที่พม่า ภูมิภาคอินโดจีน และคาบสมุทรมลายูเฉพาะทางตะวันตกเฉียงเหนือ.
ผู้เขียน ดร.ราชันย์ ภู่มา

แคขาว Santisukia pagetii (Craib) Brummitt
ชื่อพ้อง Radermachera pagetii Craib, Barnettia pagetii (Craib) Santisuk
วงศ์ Bignoniaceae
ชื่ออื่น ๆ กาญจนิกา, ลั่นทมเขา (ตะวันตกเฉียงใต้)
 ไม้ต้น แตกกิ่งต่ำ เรือนยอดเป็นพุ่มกลมแน่นเปลือกค่อนข้างเรียบ สีเทาแกมน้ำตาลอ่อน ใบประกอบแบบขนนกปลายคี่ มีใบย่อย ๑๑-๒๓ ใบ เรียงตรงข้ามรูปใบหอกแกมรูปไข่หรือรูปใบหอกแกมรูปขอบขนานช่อดอกแบบช่อแยกแขนงสั้น ออกตามปลายกิ่งดอกสีขาวนวลหรือสีขาวนวลแกมสีม่วงอ่อน มีแต้มสีเหลืองอ่อนอมเขียวตรงปากหลอด ผลแบบผลแห้งแตก เป็นฝักรูปทรงกระบอกสั้น แบนด้านข้างมีต่อมขนาดเล็กหนาแน่นเมล็ดแบนมีปีกบางใส รูปครึ่งวงกลม
 แคขาวเป็นไม้ต้นขนาดเล็กถึงขนาดกลาง สูง ๘-๒๐ ม. แตกกิ่งตํ่า เรือนยอดเป็นพุ่มกลมแน่น เปลือกค่อนข้างเรียบ สีเทาแกมนํ้าตาลอ่อนมีช่องอากาศขนาดใหญ่ทั่วไปใบประกอบแบบขนนกปลายคี่ ยาว ๑๗-๓๕ ซม. เรียงเป็นวงรอบกิ่ง ๓-๔ ช่อ มีใบย่อย ๑๑-๒๓ ใบ เรียงตรงข้าม รูปใบหอกแกมรูปไข่หรือรูปใบหอกแกมรูปขอบขนาน กว้าง ๒-๓ ซม. ยาว ๕-๗ ซม. ปลายแหลม โคนมนเบี้ยวเล็กน้อย ขอบเกือบเรียบหรือจักตื้นๆ เล็กน้อยค่อนไปทางปลายใบ แผ่นใบด้านล่างมีต่อมกลมแบนสีดำประปรายตามแนวเส้นกลางใบ ก้านใบย่อยยาว ๑-๕ มม.ช่อดอกแบบช่อแยกแขนงสั้น ออกตามปลายกิ่ง ยาว ๒๐-๓๕ ซม. แขนงช่อดอกเรียงเป็นวงรอบแกนช่อมีขนประปรายและจะร่วงไปภายหลัง ตามแกนช่อดอกและก้านดอกมีตุ่มขนาดเล็กทั่วไป กลีบเลี้ยงโคนเชื่อมติดกันเป็นหลอดสั้น ๆ ยาว ๑.๕-๑.๙ ซม. ปลายแยกเป็นแฉก ลั่น ๕ แฉก ด้านนอกมีตุ่มขนาดเล็กหนาแน่น กลีบดอกสีขาวนวลหรือสีขาวนวลแกมสีม่วงอ่อน มีแต้มสีเหลืองอ่อนอมเขียวตรงปากหลอด ยาว ๔.๕-๕.๕ ซม. โคนเชื่อมติดกันเป็นหลอดตรง ปลายผายออกคล้ายรูปแตรแยกเป็นกลีบบน ๓ กลีบ กลีบล่าง ๒ กลีบ ขอบกลีบย่นเป็นคลื่นไม่เป็นระเบียบ เกสรเพศผู้ ๒ คู่ แต่ละคู่ยาวไม่เท่ากัน ติดอยู่ภายในหลอดกลีบดอก บริเวณโคนก้านชูอับเรณูมีขนยาวหนาแน่น รังไข่อยู่เหนือวงกลีบ มี ๒ ช่อง แต่ละช่องมีอลวุลจำนวนมาก ก้านยอดเกสรเพศเมียรูปเส้นด้าย ยอดเกสรเพศเมียแยกเป็น ๒ แฉกผลแบบผลแห้งแตก เป็นฝักรูปทรงกระบอกสั้นแบนด้านข้าง โคนและปลายรี ยาว ๑๐-๑๖ ซม. เมื่อแก่แตกออกเป็น ๒ ซีก ผนังกว้าง ๒.๖-๓.๔ ซม. มีต่อมขนาดเล็กหนาแน่น แกนในฝักเป็นแผ่นแบนหนาคล้ายแผ่นคอร์ก กว้างประมาณ ๑.๗ ซม. มีสันตามยาวอยู่ตรงกลางทั้งด้านบนและด้านล่าง เมล็ดจำนวนมาก แบนมีปีกบางใส รูปครึ่งวงกลม กว้างประมาณ ๑.๑ ซม. ยาวประมาณ ๒.๖ ซม.แคขาวเป็นพรรณไม้ถิ่นเดียวของไทย มีเขตการกระจายพันธุ์ทางภาคตะวันตกเฉียงใต้ พบขึ้นตามซอกหินบนภูเขาหินปูนที่แห้งแล้ง ออกดอกเดือนมกราคมถึงเมษายน เป็นผลเดือนมีนาคมถึงพฤษภาคม.
ผู้เขียน ศ. ดร.ธวัชชัย สันติสุข

แคจีน Fraxinus chinensis Roxb.
วงศ์ Oleaceae
 ไม้ต้น ใบประกอบแบบขนนกปลายคี่ เรียงตรงข้าม มีใบย่อย ๕-๗ ใบ รูปรีหรือรูปไข่แกมรูปขอบขนาน ดอกแยกเพศต่างต้น ช่อดอกแบบช่อแยกแขนงออกที่ซอกใบหรือปลายกิ่ง ช่อย่อยแบบช่อกระจุกดอกมีขาวนวล ผลแบบผลปีกเดียว รูปใบหอกกลับเมล็ดยาว ปลายมน
 แคจีนเป็นไม้ต้น สูงได้ถึง ๗ ม. แตกกิ่งมากใบประกอบแบบขนนกปลายคี่ เรียงตรงข้าม ยาว ๑๐-๒๕ ซม. ก้านใบยาว ๔-๖ ซม. เกลี้ยง ด้านบนเป็นร่อง มีใบย่อย ๕-๗ ใบ รูปรีหรือรูปไข่แกมรูปขอบขนานกว้าง (๒-)๒.๕-๔(-๕) ซม. ยาว (๓-)๕-๘(-๑๑) ซม. ปลายเรียวแหลม โคนสอบเรียว ขอบจักฟันเลื่อย แผ่นใบด้านบนเกลี้ยง ด้านล่างมีขนยาวประปรายเฉพาะตรงโคนเส้นกลางใบและเส้นแขนงใบที่อยูใกล้เคียง เส้นแขนงใบข้างละ ๔-๖ เส้น เป็นสันนูนทั้ง ๒ ด้าน เส้นใบย่อยแบบร่างแห เห็นชัดทั้ง ๒ ด้าน ก้านใบย่อยด้านข้าง ยาว ๓-๕(-๘) มม. ก้านใบย่อยใบปลายยาว ๐.๘-๒ ซม.ดอกแยกเพศต่างต้น ช่อดอกแบบช่อแยกแขนง ออกที่ซอกใบหรือปลายกิ่ง ช่อย่อยแบบช่อกระจุก แต่ละช่อมีดอกจำนวนมาก ดอกสีขาวนวล ไม่มีกลีบดอกใบประดับรูปใบหอกแกมรูปขอบขนาน ยาว ๒-๕ มม. ร่วงง่าย ก้านดอกยาว ๓-๖ มม. ช่อดอกเพศผู้ยาว ๔-๕ ซม. กลีบเลี้ยงรูปถ้วย ยาว ๐.๓-๐.๕ มม. เกลี้ยง เกสรเพศผู้ยาวพ้นปากหลอดกลีบเลี้ยง อับเรณูยาวประมาณ ๐.๘ มม. ก้านชูอับเรณูยาว ๑.๕-๒ มม. ช่อดอกเพศเมียยาว ๖-๑๒ ซม. กลีบเลี้ยงรูปทรงกระบอก ยาว ๑.๕-๒ มม. ปลายแยกเป็นแฉก ขนาดไม่เท่ากันยาว ๐.๓-๑ มม. รังไข่อยู่เหนือวงกลีบ ยาว ๑-๑.๕ มม. มี ๒ ช่อง แต่ละช่องมีออวุล ๒ เม็ด ก้านยอดเกสรเพศเมียยาวประมาณ ๑ มม. ยอดเกสรเพศเมียเป็น ๒ พู ยาวประมาณ ๑ มม.ผลแบบผลปีกเดียว รูปใบหอกกลับ เรียว ยาว ๓.๕-๔ ซม. เมล็ดยาว ๑-๑.๕ ซม. ปลายมนแคจีนมีเขตการกระจายพันธุ์ในประเทศไทย ทางภาคเหนือและภาคตะวันออก พบตามป่าดิบชื้นที่สูงจากระดับนํ้าทะเลประมาณ ๔๐๐ ม. ในต่างประเทศพบที่จีน ลาว และเวียดนาม.
ผู้เขียน ดร.ปิยะ เฉลิมกลิ่น

แคชาญชัย Radermachera glandulosa (Blume) Miq.
ชื่อพ้อง Spathodea glandulosa Blume, Bignonia porlcriana Wall, ex DC., Stereospermum glandulosum (Blume) Miq.
วงศ์ Bignoniaceae
ชื่ออื่น ๆ เพกาผู้, หนามคาว, หูวัว(ใต้)
 ไม้ต้น แตกกิ่งตํ่า ใบประกอบแบบขนนกปลายคี่เรียงตรงข้ามสลับตั้งฉาก มีใบย่อย ๕-๙ ใบ เรียงตรงข้าม รูปรี รูปขอบขนานแกมรูปรี หรือรูปขอบขนานแกมรูปใบหอกใบ ด้านล่างมีต่อมกลมเล็ก ๆ สีดำเป็นกลุ่ม ช่อดอกแบบช่อกระจุกแยกแขนงออกที่ปลายกิ่ง ดอกมีขาว ปลายกลีบสีชมพู ผลแบบผลแห้งแตก เป็นฝักรูปกลมยาว มีเทา เมล็ดแบน ด้านข้างมีปีกยาว โปร่งแลง
 แคชาญชัยเป็นไม้ต้นขนาดเล็ก สูง ๔-๑๑ ม. แตกกิ่งตํ่า เรือนยอดเป็นพุ่มกลมแน่นทึบคลุมเกือบตลอดลำต้นใบประกอบแบบขนนกปลายคี่ เรียงตรงข้ามสลับตั้งฉาก ยาว ๒๕-๓๕ ซม. มีใบย่อย ๕-๙ ใบ เรียงตรงข้ามรูปรี รูปขอบขนานแกมรูปรี หรือรูปขอบขนานแกมรูปใบหอก กว้าง ๕-๑๔ ซม. ยาว ๙-๓๐ ซม. ปลายแหลมยาวโคนมน เบี้ยว ด้านล่างมีต่อมกลมเล็ก ๆ สีดำเป็นกลุ่มขอบเรียบ ก้านใบย่อยยาว ๐.๖-๑.๑ ซม.ช่อดอกแบบช่อกระจุกแยกแขนง ออกที่ปลายกิ่ง ยาว ๑๒-๕๐ ซม. ดอกบานไม่พร้อมกัน ส่วนโคนของบางช่อจึงมีฝักยาวติดอยู่ ในขณะที่ดอกตอนบนของช่อดอกกำลังทยอยบาน กลีบเลี้ยงโคนเชื่อมติดกันเป็นรูปถ้วย ยาว ๓-๕ มม. ปลายตัด สีม่วงอ่อน ด้านนอกมีต่อมกลมนูนเล็ก ๆ ๖-๘ ต่อม กลีบดอกสีขาว ปลายกลีบสีชมพูเรื่อ ๆ โคนเชื่อมติดกันเป็นหลอด ยาว ๒.๘-๓.๗ ซม. ตรงกลางโค้งเล็กน้อย ปลายผายออกเป็นรูปปากเปิดแยกเป็นกลีบบน ๓ กลีบ กลีบล่าง ๒ กลีบ กว้างประมาณ ๗ มม. ด้านนอกมีต่อมเล็ก ๆ และมีขนประปราย เกสรเพศผู้ ๒ คู่ แต่ละคู่ยาวไม่เท่ากันที่โคนก้านมีขนต่อมหนาแน่น รังไข่อยู่เหนือวงกลีบ มี ๒ ช่อง แต่ละช่องมีออวุลจำนวนมาก ก้านยอดเกสรเพศเมียรูปเส้นด้าย ยอดเกสรเพศเมียแยกเป็น ๒ แฉกผลแบบผลแห้งแตก เป็นฝักยาว ตรง ออกเป็นช่อแน่นสีเทา ยาว ๑๘-๒๕ ซม. เส้นผ่านศูนย์กลาง ๕-๗ มม. มีเมล็ดจำนวนมาก แบน ด้านข้างมีปิกยาวโปร่งแสง กว้างและยาวประมาณ ๒ มม.แคชาญชัยมีเขตการกระจายพันธุ์ในประเทศไทยทางภาคเหนือ ภาคตะวันตก และภาคใต้ พบขึ้นในป่าดิบชื้นและป่าดิบแล้ง บนที่ราบเชิงเขาที่สูงจากระดับนํ้าทะเลประมาณ ๙๐๐ ม. ออกดอกและเป็นผลเกือบตลอดปี ในต่างประเทศพบที่แคว้นอัสสัมของอินเดีย พม่า ทางภาคตะวันออกเฉียงใต้ของจีน ลาว มาเลเซีย และอินโดนีเซีย.
ผู้เขียน ศ. ดร.ธวัชชัย สันติสุข

แคทราย Stereospermum neuranthum Kurz
ชื่อพ้อง Stereospermum grandiflorum Cubitt et W. W. Smith
วงศ์ Bignoniaceae
ชื่ออื่น ๆ แคดง, แคฝอย, แคหันแฮ่ (เหนือ)
 ไม้ต้น ผลัดใบ แตกกิ่งต่ำ เปลือกสีเทาคล้ำใบประกอบแบบขนนกปลายคี่ เรียงตรงข้ามสลับตั้งฉากมีใบย่อย ๕-๗ ใบ เรียงตรงข้าม รูปรีกว้างถึงเกือบเป็นแผ่นกลม หรือรูปรีแกมรูปไข่กลับ ช่อดอกแบบช่อกระจุกแยกแขนง ออกตามกิ่งด้านข้างใกล้ยอดดอกสีขาวอมเขียวอ่อน กลิ่นหอม ผลแบบผลแห้งแตก เป็นฝักยาว มีสันยาว ๔ สัน สีเทา เมล็ดแบน มีครีบตรงกลางและมีปีกยาวด้านข้าง โปร่งแสง
 แคทรายเป็นไม้ต้นขนาดเล็กถึงขนาดกลาง ผลัดใบสูง ๘-๒๐ ม. แตกกิ่งตํ่า เรือนยอดค่อนข้างโปร่งเปลือกสีเทาคล้ำ แตกเป็นร่องตื้น ๆ หรือเป็นสะเก็ดเล็กน้อย กิ่งอ่อนและยอดมีขนสีเทาหรือสีนํ้าตาลอมเหลืองประปรายใบประกอบแบบขนนกปลายคี่ เรียงตรงข้ามสลับตั้งฉาก ยาว ๑๘-๔๐ ซม. มีใบย่อย ๕-๗ใบ เรียงตรงข้ามรูปรีกว้างถึงเกือบเป็นแผ่นกลมหรือรูปรีแกมรูปไข่กลับ กว้าง ๕-๑๑ ซม. ยาว ๑๑-๑๘ ซม. ปลายมนและมีติ่งโคนแหลม ขอบเรียบ แต่ใบของต้นกล้ามักเว้าเป็นคลื่นแผ่นใบมีขนหนาแน่นทั้ง ๒ ด้าน ด้านล่างมีขน ปลายเป็นต่อม และมีต่อมกลมแบนสีดำประปรายตามแนวเส้นกลางใบ ก้านใบย่อยยาว ๑-๘ มม.ช่อดอกแบบช่อกระจุกแยกแขนง ออกตามกิ่งด้านข้างใกล้ยอด ยาว ๕-๑๔ ซม. มีขนสั้นนุ่ม แต่ละช่อมี ๔-๘ ดอก บานไม่พร้อมกัน ดอกบานกลางวัน กลิ่นหอมกลีบเลี้ยงโคนเชื่อมติดกันเป็นรูประฆัง ยาว ๐.๙-๑.๕ ซม. ปลายแยกเป็นแฉกตื้น ๕ แฉก มีขนประปรายหรือเกือบเกลี้ยง กลีบดอกสีขาวอมเขียวอ่อน โคนเชื่อมติดกันเป็นหลอดโค้ง ปลายผายออกคล้ายรูประฆัง ยาว ๒.๕-๓.๗ ซม. ปากหลอดเป็นรูปปากเปิด แยกเป็นกลีบบน ๓ กลีบ บานตลบไปด้านหลัง กลีบล่าง ๒ กลีบ มีลายเส้นสีม่วงลงไปถึงปากหลอด ขอบกลีบย่นไม่เป็นระเบียบ เกสรเพศผู้ ๒ คู่ แต่ละคู่ยาวไม่เท่ากันโคนล้านชูอับเรณูที่ติดกับกลีบดอกมีขนยาวหนาแน่นรังไข่อยู่เหนือวงกลีบ มี ๒ ช่อง แต่ละช่องมีออวุล จำนวนมากผลแบบผลแห้งแตก เป็นฝัก ยาว ๓๕-๕๐ ซม. เส้นผ่านศูนย์กลาง ๖-๙ มม. มีสันยาวราง ๆ ๔ สัน ผนังฝักบาง สีเทา ฝักแก่แตกเป็น ๒ ซีก ผนังบิดเวียนไม่เป็นระเบียบ เมล็ดแบน มีครีบตรงกลาง และมีปีกยาวด้านข้าง ปลายปีกบาง โปร่งแสง กว้างประมาณ ๕ มม. ยาวประมาณ ๒.๕ ซม.แคทรายมีเขตการกระจายพันธุ์ในประเทศไทยทางภาคเหนือ ภาคตะวันออกเฉียงเหนือ ภาคตะวันออกและภาคตะวันตกเฉียงใต้ พบขึ้นตามป่าเบญจพรรณตามเชิงเขาบนที่ตํ่า และขึ้นปะปนกับสนเขาและก่อชนิดต่าง ๆ ในป่าเต็งรังและป่าสนเขา ที่สูงจากระดับนํ้าทะเลประมาณ ๑,๒๐๐ ม. ออกดอกประมาณเดือนมีนาคมถึงพฤษภาคม เป็นผลเดือนสิงหาคมถึงกันยายนในต่างประเทศพบทางภาคตะวันออกเฉียงเหนือของ อินเดีย พม่า และลาว.
ผู้เขียน ศ. ดร.ธวัชชัย สันติสุข

แคทะเล Dolichandrone spathacea (L. f.) K. Schum.
ชื่อพ้อง Bignonia spathacea L. f.
วงศ์ Bignoniaceae
ชื่ออื่น ๆ แคน้ำ (ใต้)
 ไม้ต้น แตกกิ่งต่ำ เปลือกนอกสีเทา เปลือกในสีชมพูอ่อน ใบประกอบแบบขนนกปลายคี่ เรียงตรงข้ามสลับตั้งฉาก มีใบย่อย ๗-๙ ใบ เรียงตรงข้ามรูปไข่หรือรูปรี ช่อดอกแบบช่อกระจะสั้น ออกตามปลายกิ่ง ดอกสีขาวผลแบบผลแห้งแตก เป็นฝัก แบนยาว เมล็ดริปสี่เหลี่ยมผืนผ้า แบน มีปีกด้านข้างเป็นเนื้อเดียวกันคล้ายกับเนื้อของแผ่นไม้ก๊อก
 แคทะเลเป็นไม้ต้นขนาดเล็ก สูง ๔-๑๐ ม. แตกกิ่งตํ่า เรือนยอดแผ่กว้างแน่นทึบคลุมเกือบตลอดลำต้นเปลือกนอกสีเทา ค่อนข้างเรียบหรือแตกเป็นร่องตื้น ๆ เปลือกในสีชมพูอ่อนใบประกอบแบบขนนกปลายคี่ เรียงตรงข้ามสลับตั้งฉาก ยาว ๑๐-๓๐ ซม. มีใบย่อย ๗-๙ใบ เรียงตรงข้ามรูปไข่หรือรูปรี กว้าง ๓-๗ ซม. ยาว ๘-๑๕ ซม. ปลายเรียวแหลม โคนมน เบี้ยวเล็กน้อย ยกเว้นโคนของใบย่อยที่ปลายก้าน ขอบเรียบ ก้านใบย่อยยาว ๐.๔-๑ ซม. ใบแห้งสีคล้ำเกือบเป็นสีดำ ด้านล่างมีต่อมสีดำประปรายตามแนวเส้นกลางใบช่อดอกแบบช่อกระจะสั้น ออกตามปลายกิ่ง ก้านช่อยาว ๒-๔ ซม. มี ๒-๗ ดอก แต่ละช่อมีดอกบานครั้งละ ๑-๒ ดอก ดอกบานกลางคืน ก้านดอกยาว ๑.๕-๓.๓ ซม. ดอกตูมรูปกรวยแหลม ยาว ๓-๗ ซม. ปลายโค้งเป็นจะงอยกลีบเลี้ยงโคนเชื่อมติดกัน มีรอยฝาด้านเดียวลงมาเกือบ ถึงโคนคล้ายกาบใบประดับ ปลายเรียวแหลม โค้งงอกลีบดอกสีขาวโคนเชื่อมติดกันคล้ายรูปแตร ยาว ๑๑-๑๘ ซม. ปากหลอดเป็นรูปปากเปิด กว้าง ๗-๑๓ ซม. แยกเป็นกลีบบน ๓ กลีบ กลีบล่าง ๒ กลีบ ขอบกลีบย่นไม่เป็นระเบียบ เกสรเพศผู้ ๒ คู่ อยู่ในปากหลอด แต่ละศู่ ยาวไม่เท่ากันรังไข่อยู่เหนือวงกลีบ มี ๒ ช่อง แต่ละช่องมีออวุลจำนวนมาก ก้านยอดเกสรเพศเมียรูปเส้นด้ายยอดเกสรเพศเมียแยกเป็น ๒ แฉกผลแบบผลแห้งแตก เป็นฝักแบนยาว ปลายแหลมโค้ง กว้าง ๒-๓ ซม. ยาว ๔๐-๖๐ ซม. เมื่อแห้งแตกเป็น ๒ ซีก เมล็ดรูปสี่เหลี่ยมผืนผ้า แบน มีปีกด้านข้างเป็นเมื่อเดียวกันคล้ายกับเมื่อของแผ่นไม้ก๊อก กว้าง ๖-๘ ซม. ยาว ๑.๓-๒ ซม.แคทะเลมีเขตการกระจายพันธุ์ในประเทศไทยทางภาคกลาง ภาคตะวันออกเฉียงใต้ และภาคใต้ พบตามชายฝั่งทะเลตลอดส่งอ่าวไทย และส่งทะเลอันดามันขึ้นตามป่าชายเลนด้านหลังที่มีนํ้ากร่อย ออกดอกเดือนธันวาคมถึงสิงหาคม เป็นผลเดือนพฤษภาคมถึงกันยายน ในต่างประเทศพบตามป่าชายเลน ตั้งแต่ชายส่งทะเลภาคใต้ของอินเดีย ศรีลังกา เอเชียตะวันออกเฉียงใต้ ตลอดภูมิภาคมาเลเซียจนถึงหมู่เกาะนิวแคลโดเนีย.
ผู้เขียน ศ. ดร.ธวัชชัย สันติสุข

แคทุ่ง Dolichandrone columnaris Santisuk
วงศ์ Bignoniaceae
ชื่ออื่น ๆ แคนา, แคยอดดำ (ใต้)
 ไม้ต้น แตกกิ่งต่ำ ใบประกอบแบบขนนกชั้นเดียวปลายคี่ เรียงตรงข้ามสลับตั้งฉาก มีใบย่อย ๕-๗(-๙) ใบเรียงตรงข้าม รูปรีหรือรูปไข่ถึงรูปไข่กว้าง ช่อดอกแบบช่อกระจุก ออกที่ยอด ก้านดอกสั้น ดอกสีขาวหลอดกลีบดอกช่วงล่างยาวกว่าช่วงบนมาก ผลแบบผลแห้งแตก เป็นฝักแบน รูปแถบ ผนังเทียมกั้นผล กว้างและหนา เมล็ดรูปสี่เหลี่ยม แบน บาง มีปีกบางใส
 แคทุ่งเป็นไม้ต้น สูงได้ถึง ๓๐ ม. แตกกิ่งตํ่า เกลี้ยงเรือนยอดรูปทรงกระบอกยอดแหลมใบประกอบแบบขนนกชั้นเดียวปลายคี่ เรียงตรงข้ามสลับตั้งฉาก ยาว ๑๐-๒๔ ซม. ก้านใบยาว ๐.๓-๒.๒ ซม. ใบย่อย ๕-๗(-๙) ใบ เรียงตรงข้าม รูปรีหรือรูปไข่ถึงรูปไข่กว้าง กว้าง ๒-๕ ซม. ยาว ๓-๑๓ ซม. ปลายสอบเรียว โคนใบย่อยที่ยอดแหลม โคนใบย่อยคู่ข้างเบี้ยว ขอบเรียบ ด้านล่างมีต่อมขนาดเล็กประปรายเส้นแขนงใบข้างละ ๖-๘ เส้น แต่ละเส้นปลายโค้งไป เชื่อมต่อกันใกล้ขอบใบ เส้นใบย่อยแบบขั้นบันได ก้านใบย่อยยาว ๐.๓-๒.๒ ซม. ไม่มีหูใบช่อดอกแบบช่อกระจุก ออกที่ยอด ก้านดอกสั้นทำให้ดอกรวมกันเป็นกระจุก แต่ละช่อมี ๑-๒(-๓) ดอก ก้านดอกเรียว ยาว ๒-๓.๓ ซม. ดอกสีขาวบานกลางคืน สมมาตรด้านข้าง ดอกตูมรูปรีหรือรูปคล้ายกระสวย ปลายแหลม กลีบเลี้ยง ๕ กลีบ สีเขียวอ่อนเชื่อมติดกันตลอด กว้าง ๑.๒-๑.๘ ซม. ยาว ๔-๕ ซม. ปิด หุ้มในดอกตูม เมื่อดอกบานเปิดออกด้านเดียวไปจนถึงโคนกลีบ ลักษณะคล้ายกาบโค้งพับไปด้านหลัง ร่วงเมื่อแก่ บริเวณช่วงปลายกลีบมีต่อมขนาดเล็กจำนวนมากเรียงกันหนาแน่น กลีบดอก ๕ กลีบ เชื่อมติดกันคล้ายรูปกรวย ยาว ๑๐-๑๗ ซม. หลอดกลีบดอกแยก เป็น ๒ ช่วง ช่วงล่างเป็นหลอดแคบ ยาว ๘-๑๓ ซม. ช่วงบนผายออกคล้ายรูประฆัง กว้างประมาณ ๑.๒ ซม. ยาว ๒-๓.๔ ซม. แฉกกลีบดอก ๕ แฉก รูปร่างไม่แน่นอนขอบกลีบยับย่น เกสรเพศผู้ ๕ เกสร โผลไม่พ้นหลอดกลีบดอก เกสรเพศผู้ที่สมบูรณ์มี ๒ คู่ ยาวไม่เท่ากันติดอยู่บริเวณส่วนบนของหลอดกลีบดอกตรงตำแหน่งที่หลอดกลีบดอกเริ่มผายออก ก้านชูอับเรณูแต่ละคู่โค้งจรดกัน คู่สันยาวประมาณ ๑.๕ ซม. คู่ยาวยาวประมาณ ๒ ซม. ก้านชูอับเรณูติดกับอับเรณูที่ฐาน อับเรณูยาว ๓-๔ มม. พูอับเรณูแต่ละข้างรูปขอบขนานแกมรูปรีถ่างออกจากกันเกสรเพศผู้ที่เป็นหมัน ๑ เกสร ลักษณะเป็น เส้นรังไข่อยู่เหนือวงกลีบ รูปขอบขนานแคบ มี ๒ ช่อง แต่ละช่องมีออวุลจำนวนมาก จานฐานดอกรูปวงแหวน ก้านยอดเกสรเพศเมียรูปเส้นด้าย ยอดเกสรเพศเมียเป็น ๒ พู ลักษณะพูแบนคล้ายลิ้นผลแบบผลแห้งแตก เป็นฝักแบน รูปแถบ กว้าง ๑.๔-๒ ซม. ยาว ๒๖-๖๐ ซม. ปลายสอบแหลม เปลือกฝักเหนียวคล้ายแผ่นหนัง เมื่อแก่แตกเป็น ๒ ซีกและบิดมีผนังเทียม แคบและบาง กว้างและหนา กั้นแบ่งฝักออกเป็นช่วง ๆ ตามยาวเมล็ดรูปสี่เหลี่ยม แบน บาง มีปีกบางใสแผ่ออก ๒ ข้างของเมล็ด กว้าง ๐.๖-๐.๘ ซม. ความยาวรวมปีก ๒.๕-๓ ซม.แคทุ่งมีเขตการกระจายพันธุ์ในประเทศไทย ทางภาคใต้ พบตามทุ่งหญ้าที่มีนํ้าขังและตามคันนาที่สูงใกล้ระดับนํ้าทะเล ออกดอกเดือนมีนาคมถึงมิถุนายน เป็นผลเดือนพฤษภาคมถึงกรกฎาคม ในต่างประเทศพบที่กัมพูชา เวียดนามตอนใต้ และ ตอนเหนือของคาบสมุทรมลายู.
ผู้เขียน ผศ. ดร.ชุมพล คุณวาสี

แคธารโบก Radermachera peninsularis Steenis
วงศ์ Bignoniaceae
 ไม้ต้น แตกกิ่งต่ำ ใบประกอบแบบขนนกสองถึงสามชั้นปลายคี่ เรียงตรงข้ามสลับตั้งฉาก โคนก้านใบประกอบและก้านใบย่อยป่อง ใบย่อย ๕-๗(-๑๑) ใบ รูปใบหอกหรือรูปใบหอกแกมรูปขอบขนาน ช่อดอกแบบช่อกระจุกแยกแขนง ออกที่ปลายกิ่ง ดอกสีขาวนวลหรือสีขาวอมเหลือง กลางแฉกกลีบดอกซีกล่าง ทั้ง ๓ แฉกเป็นร่องและมีแถบสีเหลืองอยู่ตรงกลางผลแบบผลแห้งแตก เป็นฝักรูปแถบ ยาวและแคบห้อยลง เมล็ดรูปทรงรี สีน้ำตาลเข้มเกือบดำ มีปีก ๒ ข้าง สีน้ำตาลมันวาว
 แคธารโบกเป็นไม้ต้น สูง ๕-๒๐ ม. แตกกิ่งตํ่า เป็นพุ่มจนเกือบถึงปลายลำต้น เปลือกสีเทา แตกเป็นร่องลึก เป็นสะเก็ด หรือเป็นแผ่นขนาดใหญ่ใบประกอบแบบขนนกสองถึงสามชั้นปลายคี่เรียงตรงข้ามสลับตั้งฉาก ยาว ๔๐-๘๐ ซม. ก้านใบยาว ๔-๕ ซม. แกนกลางยาว ๒๐-๒๘ ซม. มีใบย่อย ๕-๗ (-๑๑) ใบ ก้านช่อยาวประมาณ ๑๖ ซม. เส้นผ่านศูนย์กลาง ๔-๖ มม. บริเวณรอยต่อของโคนก้านใบและก้านใบย่อยป่อง แกนกลางใบย่อยยาวประมาณ ๕ ซม. ใบย่อยรูปใบหอกหรือรูปใบหอกแกมรูปขอบขนานกว้าง ๒.๕-๖.๗ ซม. ยาว ๕-๑๔ ซม. ปลายแหลมหรือสอบทู่ พบบ้างที่ยาวคล้ายหาง โคนรูปลิ่มขอบเรียบแผ่นใบหนาคล้ายแผ่นหนัง เกลี้ยงหรือมีขนปกคลุมประปรายตามเส้นใบ ก้านใบย่อยยาว ๐.๓-๑ ซม. และก้านใบย่อยที่ปลายยาวประมาณ ๔ ซม.ช่อดอกแบบช่อกระจุกแยกแขนง ออกที่ปลายกิ่ง ยาว ๑๕-๓๕ ซม. ก้านช่อยาวประมาณ ๑๐ ซม. มีดอกหนาแน่นที่ปลายช่อ ก้านดอกยาว ๒-๕ ซม. ใบประดับรูปแถบ ยาว ๒.๕-๓(-๕) ซม. ใบประดับย่อยรูปแถบ ยาว ๑.๕-๓ ซม. กลีบเลี้ยงหนา โคนเชื่อมติดกันเป็นรูปถ้วย กว้าง ๑.๕-๒ ซม. ยาว ๒-๒.๕ ซม. ปลายแยกเป็น ๒-๕ แฉก ขนาดไม่เท่ากัน แฉกกว้างประมาณ ๑ ซม. ยาวประมาณ ๑.๕ ซม. สีเขียวอมม่วง ผิวมีเกล็ดขนาดเล็กประปราย กลีบดอกหนา สีขาวนวลหรือสีขาวอมเหลือง โคนเชื่อมติดกันและสอบแคบคล้ายทรงกระบอก ยาวประมาณ ๑ ซม. เหนือขึ้นไปแผ่กว้างออกคล้ายรูประฆัง ยาวประมาณ ๓ ซม. ปลายแยกเป็น ๕ แฉก คล้ายรูปปากเปิด แยกเป็นซีกบน ๒ แฉก ซีกล่าง ๓ แฉก แต่ละแฉกรูปไข่กลับหรือรูปเกือบกลม กว้าง ๑.๗-๑.๘ ซม. ยาว ๑.๓-๑.๗ ซม. แผ่นกลีบย่น ขอบเป็นคลื่น บริเวณกลางแฉกซีกล่างทั้ง ๓ แฉกเป็นร่องและมีแถบสีเหลืองอยู่ตรงกลางและต่อเป็นเส้นภายในหลอดกลีบดอก เกสรเพศผู้ที่สมบูรณ์มี ๒ คู่ ยาวไม่เท่ากัน แนบชิดอยู่ภายในผนังหลอดกลีบดอกด้านบนก้านชูอับเรณูสีขาวยาว ๑.๕-๑.๗ ซม. โคนก้านมีขนนุ่มหนาแน่นสีขาว อับเรณูสีน้ำตาลเข้ม กว้างประมาณ ๐.๕ มม. ยาวประมาณ ๒.๕ มม. เกสรเพศผู้ที่เป็นหมัน ๑ เกสร ยาว ๖-๗ มม. จานฐานดอก รูปวงแหวน เส้นผ่านศูนย์กลาง ๔-๔.๕ มม. สูงประมาณ ๑ มม. รังไข่อยู่เหนือวงกลีบ รูปทรงกระบอก กว้างประมาณ ๑.๕ มม. ยาว ๔-๕ มม. มี ๒ ช่อง แต่ละช่องมีออวุลจำนวนมาก เรียง ๒ แถว ก้านยอดเกสรเพศเมียสีขาวยาวประมาณ ๒.๓ ซม. ยอดเกสรเพศเมียแยกเป็นแฉกแบน ๒ แฉกผลแบบผลแห้งแตก เป็นฝักรูปแถบ ยาวและแคบสีเทา เส้นผ่านศูนย์กลาง ๖-๘ มม. ยาว ๓๐-๔๐(-๗๐) ซม. ห้อยลง เมื่อแก่แตกด้านข้างตามยาวและบิดงอเล็กน้อยตรงกลางมีพลาเซนตาเป็นแกนยาว ก้านผลกว้างประมาณ ๒ มม. ยาวประมาณ ๓.๖ ซม. เมล็ดจำนวนมาก รูปทรงรี กว้างประมาณ ๒.๕ มม. ยาว ๕-๖ มม. สีน้ำตาลเข้มเกือบดำ มีปีก ๒ ข้าง ปีกรวมเมล็ดกว้าง ๓-๓.๕ มม. ยาวประมาณ ๑.๕ ซม. สีน้ำตาลมันวาวปลิว และร่วงง่ายแคธารโบกมีเขตการกระจายพันธุ์ในประเทศไทยทางภาคใต้พบในป่าดิบชื้นโปร่งและป่าบึงน้ำจืดในบริเวณเขาหินปูน ออกดอกเดือนกุมภาพันธ์ถึงเมษายนเป็นผลเดือนมีนาคมถึงพฤษภาคม ในต่างประเทศพบที่มาเลเซีย.
ผู้เขียน ดร.ปราโมทย์ ไตรบุญ

แคบ้าน Sesbania grandiflora (L.) Pers.
ชื่อพ้อง Robinia grandiflora L.
วงศ์ Leguminosae-Papilionoideae
ชื่ออื่น ๆ แค (กลาง); แคแดง (เหนือ)
 ไม้พุ่มหรือไม้ต้นขนาดเล็ก ใบประกอบแบบขนนกปลายคู่ เรียงเวียน มีใบย่อย ๔๐-๖๐ ใบ เรียงตรงข้ามรูปขอบขนาน ช่อดอกแบบช่อกระจะ ออกตามซอกใบ ดอกรูปดอกถั่ว สีขาวหรือสีแดงเข้ม ผลแบบผลแห้งแตก เป็นฝักเรียว เมล็ดรูปไต
 แคบ้านเป็นไม้พุ่มหรือไม้ต้นขนาดเล็ก สูง ๕-๑๐ ม. เปลือกสีนํ้าตาลแกมเทา มักแตกเป็นร่องลึกตามยาวและเป็นสะเก็ดหนาใบประกอบแบบขนนกปลายคู่ เรียงเวียน ก้านใบยาว ๑๕-๓๐ ซม. ใบย่อย ๔๐-๖๐ ใบ เรียงตรงข้ามรูปขอบขนานกว้าง ๐.๘-๑ ซม. ยาว ๒-๒.๕ ซม. ปลายมนหรือเว้าโคนมนขอบเรียบ เกลี้ยงหรือมีขนเล็กน้อยทั้ง ๒ ด้าน ก้านใบย่อยยาวประมาณ ๑ มม. หูใบเรียวยาว ๕-๖ มม. ร่วงง่ายช่อดอกแบบช่อกระจะ ออกตามซอกใบ ยาว ๔-๗ ซม. มี ๓-๔ ดอก ดอกรูปดอกถั่ว ยาว ๗-๘ ซม. ก้านดอกยาวประมาณ ๒ ซม. ใบประดับรูปขอบขนานยาว ๓-๔ มม. ร่วงง่าย กลีบเลี้ยงโคนเชื่อมติดกันเป็นรูปถ้วย ปลายแยกเป็น ๕ แฉก ยาวประมาณ ๒ ซม. กลีบดอก ๕ กลีบ สีขาวหรือสีแดงเข้ม กลีบกลางรูปรี กว้างประมาณ ๓.๕ ซม. ยาวประมาณ ๕.๕ ซม. มีขนาดใหญ่กว่าและคลุมกลีบอื่น เกสรเพศผู้ ๑๐ เกสร แยก เป็น ๒ กลุ่ม กลุ่มหนึ่งมี ๙ เกสร ก้านชูอับเรณูติดกันและหุ้มเกสรเพศเมีย อีก ๑ เกสร แยกเป็นอิสระรังไข่อยู่เหนือวงกลีบ รูปแถบ เกลี้ยง มี ๑ ช่อง ออวุลจำนวนมาก ก้านยอดเกสรเพศเมียรูปเส้นด้าย ยอดเกสรเพศเมียปลายตัดผลแบบผลแห้งแตก เป็นฝักเรียว กว้าง ๘-๙ มม. ยาว ๓๐-๕๐ ซม. เมล็ดรูปไต กว้างประมาณ ๕ มม. ยาวประมาณ ๖ มม. มีจำนวนมากแคบ้านเป็นพรรณไม้ต่างประเทศ มีถิ่นกำเนิดแถบประเทศอินเดีย นำเข้ามาปลูกทั่วไปทั้งในประเทศไทย และประเทศเขตร้อนประโยชน์ ใบอ่อนและดอกกินได้.
ผู้เขียน ดร.ชวลิต นิยมรรรม

แคบิด Fernandoa adenophylla (Wall, ex G. Don) Steenis
ชื่อพ้อง Bignonia adenophylla Wall, ex G. Don, Haplophragma adenophyllum (Wall. ex G. Don) Dop, Heterophragma adenophylla (Wall, ex G. Don) Seem, ex Benth. et Hook, f., Spathodea adenophylla (Wall, ex G. Don) DC.
วงศ์ Bignoniaceae
ชื่ออื่น ๆ แคขน (เหนือ); แคพอง (ใต้); แคลาว (ตะวันออกเฉียงเหนือ); แคหางค่าง (ทั่วไป); โฮงป่า (ตะวันตกเฉียงใต้)
 ไม้ต้น ผลัดใบ เปลือกสีเทา กิ่งอ่อนและยอดมีขนรูปดาวสีน้ำตาลแดงหนาแน่น ใบประกอบแบบขนนกปลายคี่ เรียงตรงข้ามสลับตั้งฉาก มีใบย่อย ๕-๙ ใบ เรียงตรงข้าม ใบย่อยใบปลายรูปไข่กลับหรือรูปรีแกมรูปขอบขนาน ใบย่อยด้านข้างรูปรีหรือรูปไข่แกมรูปรี ช่อดอกแบบช่อกระจะ ออกตามปลายกิ่ง ดอกสีเหลืองอมน้ำตาล ผลแบบผลแห้งแตก เป็นฝักรูปทรงกระบอก มีครีบตามยาว ๕ ครีบ ฝักแก่บิดงอไปมาเมล็ดแบน ด้านข้างมีปีกบาง
 แคบิดเป็นไม้ต้นขนาดเล็กถึงขนาดกลาง ผลัดใบ สูง ๕-๒๐ ม. เปลือกเรียบ สีเทา กิ่งอ่อนและยอดมีขนรูปดาวสีนํ้าตาลแดงหนาแน่นใบประกอบแบบขนนกปลายคี่ เรียงตรงข้ามสลับตั้งฉาก ยาว ๓๐-๖๐ ซม. มีใบย่อย ๕-๙ ใบ เรียงตรงข้ามจากเล็กไปหาใหญ่ คู่ใบล่างสุดติดอยู่ที่โคนก้านคล้าย หูใบเทียม รูปค่อนข้างกลม ใบย่อยใบปลายรูปไข่กลับหรือรูปรีแกมรูปขอบขนาน ใบย่อยด้านข้างรูปรีหรือรูปไข่แกมรูปรี กว้าง ๘-๑๗ ซม. ยาว ๑๐-๒๔ ซม. ปลายมนหรือแหลมเล็กน้อย แผ่นใบด้านล่างมีขนรูปดาวสีนํ้าตาลอมเหลืองทั่วไป ก้านใบย่อยสั้นมากช่อดอกแบบช่อกระจะ ออกตามปลายกิ่ง ตั้งตรงชูเหนือเรือนยอด ยาว ๑๖-๓๐ ซม. แต่ละช่อมืหลายดอกบานไม่พร้อมกัน ดอกบานกลางคืน ก้านดอกยาว ๒-๔ ซม. กลีบเลี้ยงโคนเชื่อมติดกันเป็นรูประฆัง กว้าง ๑.๒-๓.๒ ซม. ยาว ๒.๗-๔.๕ ซม. ปลายรูปปากเปิด แยกเป็นกลีบบน ๓ กลีบ กลีบล่าง ๒ กลีบ กลีบหนามีขนสีนํ้าตาลอมเหลืองหนาแน่น มีสันราง ๆ ตามยาว ๕ สัน กลีบดอกสีเหลืองอมนํ้าตาล โคนเชื่อมติดกันเป็นหลอดกระพุ้งโค้ง ยาว ๕-๘ ซม. ปลายรูปปากเปิด แยกเป็นกลีบบน ๓ กลีบ กลีบล่าง ๒ กลีบ ปากหลอดกว้าง ๔-๕ ซม. กลีบดอกด้านนอกมีขนสีนํ้าตาลอมเหลืองหนาแน่นด้านในเกลี้ยง เกสรเพศผู้ ๒ คู่ แต่ละคู่ยาวไม่เท่ากัน ยื่นพ้นปากหลอดเล็กน้อย รังไข่อยู่เหนือวงกลีบ มีขนรูปดาวหนาแน่น มี ๒ ช่อง แต่ละช่องมีออวุลจำนวนมากยอดเกสรเพศเมียแยกเป็น ๒ พูผลแบบผลแห้งแตก เป็นฝักรูปทรงกระบอก ยาว ๓๕-๗๐ ซม. เส้นผ่านศูนย์กลาง ๑.๕-๒.๕ ซม. มีครีบตามยาว ๕ ครีบ มีขนรูปดาวสีนํ้าตาลอมเหลืองหนาแน่น ฝักแก่บิดงอไปมา เมื่อแก่แตกออกเป็น ๒ ซีก เมล็ดแบน มีจำนวนมาก ด้านข้างมีปีกยาวบาง กว้าง ๐.๗-๑.๒ ซม. ยาว ๒.๒-๓.๑ ซม.แคบิดมีเขตการกระจายพันธุ์ในประเทศไทยทั่วทุกภาค พบขึ้นตามป่าเต็งรัง ป่าเบญจพรรณ และป่า หญ้า ออกดอกและเป็นผลเกือบตลอดปี ในต่างประเทศพบตั้งแต่แคว้นอัสสัมของอินเดีย บังกลาเทศ พม่า หมู่เกาะอันดามัน ภูมิภาคอินโดจีน และมาเลเซีย.
เขียน ศ. ดร.ธวัชชัย ลันติสุข

แคป่า Markhamia stipulata (Wall.) Seem. ex K. Schum. var. pierrei (Dop) Santisuk
ชื่อพ้อง Markhamia pierrei Dop
วงศ์ Bignoniaceae
ชื่ออื่น ๆ แคหางค่าง, พีแก (จันทบุรี)
 ไม้ต้น ผลัดใบ เรือนยอดแตกกิ่งก้านไม่ เป็นระเบียบ กิ่งและยอดอ่อนมีขนสีเหลืองอมเทาใบประกอบแบบขนนกชั้นเดียวปลายคี่ เรียงตรงข้ามมีใบย่อย ๑๑-๑๗ ใบ เรียงตรงข้าม รูปขอบขนานหรือ รูปขอบขนานแกมรูปรีถึงรูปใบหอกแกมรูปไข่ ช่อดอก แบบช่อกระจะ ออกตามปลายกิ่ง ดอกสีแดงอมนํ้าตาลผลแบบผลแห้งแตกกลางพู รูปคล้ายทรงกระบอก มีตุ่มหรือปุมทั่วไป เมล็ดจำนวนมาก อัตแน่น ผิวค่อนข้างเรียบ มีปีกด้านข้าง ข้างละหนึ่งปีก รูปสี่เหลี่ยมผืนผ้า
 แคป่าเป็นไม้ต้น ผลัดใบ สูง ๗-๑๕ ม. เรือนยอดแตกกิ่งก้านไม่เป็นระเบียบ กิ่งและยอดอ่อนมีขนสีเหลืองอมเทาใบประกอบแบบขนนกชั้นเดียวปลายคี่ เรียงตรงข้าม ยาว ๓๐-๖๐ ซม. ก้านใบยาว ๖-๘ ซม. หูใบเทียมเป็นแผ่นกลม ขนาดประมาณ ๒ ซม.หรือไม่มี ใบย่อย ๑๑-๑๗ ใบ เรียงตรงข้าม รูปขอบขนานหรือรูปขอบขนานแกมรูปรีถึงรูปใบหอกแกมรูปไข่ กว้าง ๒-๘.๕ ซม. ยาว ๗-๒๔ ซม. ปลายเรียวแหลมหรือยาวคล้ายหางโคนแหลม ขอบจักฟันเลื่อยถี่หรือเรียบ เกลี้ยง เส้นแขนง ใบข้างละ ๖-๑๐ เส้น ก้านใบย่อยบนสุดยาว ๐.๖-๔ ซม. และก้านใบย่อยคู่ล่างยาว ๑-๒ มม.ช่อดอกแบบช่อกระจะ ออกตามปลายกิ่ง ยาวได้ถึง ๕๐ ซม. มีขน ดอกสีแดงอมนํ้าตาล กลีบเลี้ยงโคนเชื่อมติดกันคล้ายกาบ ยาว ๓.๒-๔.๓ ซม. ด้านหนึ่งเว้าลึกเปิดออกยาวเกินกว่าครึ่งหนึ่ง ปลายโค้งเรียวแหลมส่วนบนมีขนหรือเกือบเกลี้ยง กลีบดอกโคนเชื่อมติดกันเป็นรูปถ้วยหรือรูปกรวยปากกว้าง ยาว ๖-๖.๕ ซม. ปลายแยกเป็นรูปปากเปิด มี ๕ แฉก รูปเกือบกลม กว้างประมาณ ๓.๖ ซม. ยาวประมาณ ๔.๕ ซม. ปลายมนด้านนอกมีต่อมประปราย เกสรเพศผู้ที่สมบูรณ์ ๒ คู่ แต่ละคู่ยาวไม่เท่ากัน อยู่ภายในหลอดกลีบดอก อาจมีเกสรเพศผู้ที่เป็นหมันขนาดเล็ก ๑ เกสร จานฐานดอกรูปวงแหวน รังไข่อยู่เหนือวงกลีบ มี ๒ ช่อง แต่ละช่องมีออวุลจำนวนมาก ก้านยอดเกสรเพศเมียเรียวยาว ยอดเกสรเพศเมียแยกเป็น ๒ แฉกผลแบบผลแห้งแตกกลางพู รูปคล้ายทรงกระบอกแบนด้านข้าง ห้อยลง โค้งหรือเกือบตรง กว้าง ๑.๕-๓ ซม. ยาว ๒๕-๔๓ ซม. ปลายสอบมน ผิวขรุขระเป็นลุ่มหรือปุ่มทั่วไป มีขนประปรายหรือเกือบเกลี้ยง เมล็ดจำนวนมากอัดแน่น ผิวค่อนข้างเรียบ มีปีกด้านข้าง ข้างละ ๑ ปีก รูปสี่เหลี่ยมผืนผ้าแคป่ามีเขตการกระจายพันธุ์ในประเทศไทยทางภาคตะวันออกและภาคตะวันออกเฉียงใต้ พบขึ้นตามบริเวณชายป่าดิบแล้งและป่าทุ่งหญ้าระดับตํ่า ที่สูงจากระดับน้ำทะเล ๔๐๐-๑๖๐๐ ม. ออกดอกเดือนสิงหาคมถึงธันวาคม เป็นผลเดือนธันวาคมถึงมีนาคม ในต่างประเทศพบที่กัมพูชาและเวียดนาม.
ผู้เขียน ดร.ปราโมทย์ ไตรบุญ

แคปีก Fraxinus malacophylla Hemsl.
วงศ์ Oleaceae
 ไม้ต้น กิ่งอ่อนมักเป็นเหลี่ยม มีขนสีน้ำตาลอ่อนใบประกอบแบบขนนกปลายคี่ เรียงตรงข้าม ใบย่อย (๙-)๑๑-๑๕ ใบ รูปรีถึงรูปรีแกมรูปใบหอกหรือรูปใบหอก ดอกแยกเพศร่วมต้น ช่อดอกแบบช่อแยกแขนงออกตามซอกใบและปลายกิ่ง ช่อย่อยคล้ายช่อกระจุก ดอกเล็ก สีขาว ผลแบบผลปีกเดียว ปลายผลเป็นปีกรูปช้อน มี ๑ เมล็ด
 แคปีกเป็นไม้ต้น สูงได้ถึง ๑๐ ม. ยอดอ่อนมีขนหนาแน่น กิ่งอ่อนมักเป็นเหลี่ยม มีขนสีนํ้าตาลอ่อนใบประกอบแบบขนนกปลายคี่ เรียงตรงข้ามยาว ๑๘-๓๐ ซม. ก้านใบยาว ๒-๖ ซม. ก้านและแกนใบมีขนสั้นหนานุ่มสีน้ำตาลอ่อน ใบย่อย (๙-)๑๑-๑๕ ใบ รูปรีถึงรูปรีแกมรูปใบหอกหรือรูปใบหอก กว้าง (๑-)๒-๔ ซม. ยาว (๓-)๕-๘(-๑๐) ซม. ปลายมนหรือแหลมถึงเรียวแหลมโคนสอบเรียวและมักเบี้ยว ขอบเรียบถึงเป็นคลื่น ด้านบนสีเขียวเข้ม มีขนประปราย ด้านล่างสีจางกว่าและมีขนนุ่มหนาแน่น เส้นแขนงใบข้างละ ๗-๑๐ เส้น ด้านบนเป็นร่อง ด้านล่างเป็นสันนูน ก้านใบย่อยด้านข้าง ยาวไม่เกิน ๕ มม. มีขนหนาแน่น ก้านใบย่อยใบปลาย ยาว ๕-๖ มม. มีขนหนาแน่นดอกแยกเพศร่วมต้น ช่อดอกแบบช่อแยกแขนงออกตามซอกใบและปลายกิ่ง ช่อยาว ๑๐-๒๐ ซม. ช่อ ย่อยคล้ายช่อกระจุก มีดอกจำนวนมาก ใบประดับรูปคล้ายใบประกอบลดขนาด ยาวประมาณ ๒ ซม. หรือรูปใบหอกถึงรูปแถบ ยาว ๒-๓ มม. ดอกเล็ก สีขาวก้านดอกยาว ๑-๓ มม. กลีบเลี้ยงยาว ๐.๕-๑ มม. โคนเชื่อมติดกันเป็นรูปกรวยถึงรูประฆัง ปลายตัดหรือหยักแหลมเล็ก ๆ ๔ หยัก มีขน กลีบดอกสีขาว โคนเชื่อมติดกันเล็กน้อย ปลายแยกเป็น ๔ แฉก รูปแถบแกมรูปขอบขนาน กว้างประมาณ ๐.๗ มม. ยาว ๒-๓ มม. เกลี้ยง เกสรเพศผู้ ๒ เกสร ก้านชูอับเรณูยาวประมาณ ๐.๗ มม. อับเรณูรูปขอบขนานยาวประมาณ ๒ มม. โผล่พ้นปากหลอดดอก รังไข่อยู่เหนือวงกลีบ รูปรีค่อนข้างกลม ยาวประมาณ ๐.๕ มม. มี ๒ ช่อง แต่ละช่องมีออวุล ๒ เม็ด ก้านยอดเกสรเพศเมีย ยาวประมาณ ๑.๕ มม. ยอดเกสรเพศเมียเป็น ๒ พู ยาวประมาณ ๐.๕ มม.ผลแบบผลปีกเดียว ปลายผลเป็นปีกรูปช้อน ผลรวมปีกกว้าง ๖-๗ มม. ยาว ๓-๔ มม. มี ๑ เมล็ดแคปีกมีเขตการกระจายพันธุ์ในประเทศไทยทางภาคเหนือ พบขึ้นในป่าดิบ ที่สูงจากระดับนํ้าทะเล ประมาณ ๗๐๐ ม. ออกดอกเดือนมิถุนายนเป็นผลเดือนกันยายนถึงตุลาคม ในต่างประเทศพบที่พม่าและจีนประโยชน์ เปลือกของรากใช้เป็นสมุนไพร.
ผู้เขียน นางจารีย์ บันสิทธิ์

แคผู้ Santisukia kerrii (Barnett et Sandwith) Brummitt
ชื่อพ้อง Radermachera kerrii Barnett et Sandwith, Barnettia kerrii (Barnett et Sandwith) santisuk
วงศ์ Bignoniaceae
 ไม้ต้น ผลัดใบ แตกกิ่งต่ำ เรือนยอดเป็นพู่มกลมเปลือกสีเทา ใบประกอบแบบขนนกปลายคี่ เรียงเป็นวงรอบกิ่ง มีใบย่อย ๙-๑๕ ใบ เรียงตรงข้าม รูปใบหอกแกมรูปไข่หรือรูปใบหอกแกมรูปขอบขนาน ช่อดอกแบบช่อแยกแขนง ออกตามปลายกิ่ง ดอกสีชมพูถึงสีชมพูอมม่วงอ่อน ผลแบบผลแห้งแตก เป็นฝักรูปทรงกระบอก มีต่อมกลมนูนทั่วไป เมล็ดจำนวนมากแบน มีปีกบางใสรูปครึ่งวงกลม
 แคผู้เป็นไม้ต้นขนาดเล็กถึงขนาดกลาง ผลัดใบ สูง ๖-๑๕ ม. แตกกิ่งตํ่า เรือนยอดเป็นพุ่มกลม เปลือกค่อนข้างเรียบ สีเทา มีช่องอากาศขนาดใหญ่ทั่วไป กิ่งก้านคดงอ ยอดอ่อนมีขนแข็งรูปดาว ต่อมาขนจะร่วงใบประกอบแบบขนนกปลายคี่ เรียงเป็นวงรอบกิ่ง ๓-๔ ช่อ ยาว ๑๓-๓๐ ซม.ใบย่อย ๙-๑๕ ใบ เรียงตรงข้ามรูปใบหอกแกมรูปไข่หรือรูปใบหอกแกมรูปขอบขนาน กว้าง ๑.๗-๒.๘ ซม. ยาว ๓.๖-๗.๕ ซม. ปลายแหลมโคนมนและมักเบี้ยว ขอบจักมนหรือเป็นคลื่นเล็กน้อยถึงค่อนข้างเรียบ ใบอ่อนมีขนแข็งรูปดาวประปราย ใบแก่เกลี้ยง ด้านล่างมีต่อมกลมนูนสีดำตามแนวเส้นกลางใบตอนล่าง ก้านใบย่อยยาว ๒-๕ มม.ช่อดอกแบบช่อแยกแขนงสั้น ๆ ออกตามปลายกิ่ง ยาว ๑๖-๒๘ ซม. แขนงช่อดอกเรียงเป็นวงรอบแกนช่อ มีขนแข็งรูปดาวประปราย ต่อมาขนจะร่วงกลีบเลี้ยงโคนเชื่อมติดกันเป็นหลอดคล้ายรูประฆังปลายแยกเป็น ๕ แฉก ด้านนอกมีขนแข็งรูปดาวประปราย ต่อมาขนจะร่วง ผิวมีต่อมกลมนูน กลีบดอกโคนเชื่อมติดกันเป็นหลอดสั้น ๆ ยาว ๐.๘-๑.๒ ซม. ส่วนบนผายออกเป็นรูประฆัง ยาว ๒.๓-๓.๓ ซม. ปลายแยกเป็นกลีบขนาดไม่เท่ากัน แยกเป็นกลีบบน ๓ กลีบ กลีบล่าง ๒ กลีบ ขอบกลีบย่นไม่เป็นระเบียบ หลอดดอกส่วนล่างสีชมพูอ่อน ส่วนบนและปลายกลีบสีชมพูถึงสีชมพูอมม่วงอ่อน เกสรเพศผู้ ๒ คู่ แต่ละคู่ยาวไม่เท่ากัน ติดอยู่ภายในหลอดดอก บริเวณโคนก้านชูอับเรณูมีขนยาวหนาแน่น รังไข่อยู่เหนือวงกลีบ มี ๒ ช่อง แต่ละช่องมีออวุลจำนวนมาก ก้านยอดเกสรเพศเมียเรียว ปลายแยกเป็น ๒ แฉกผลแบบผลแห้งแตก เป็นฝักคล้ายรูปทรงกระบอกสั้น ๆ ด้านข้างแบน กว้าง ๒.๘-๓.๘ ซม. ยาว ๑๒-๑๖ ซม. โคนและปลายรี เมื่อแก่แตกเป็น ๒ ซีก มีต่อมกลมนูนทั่วไป แกนในฝักเป็นแผ่นแบนหนาคล้ายแผ่นคอร์ก กว้างประมาณ ๒.๑ ซม. มีสันตามยาวอยู่ตรงกลางทั้งด้านบนและด้านล่าง เมล็ดจำนวนมาก แบนมีปีกบางใสรูปครึ่งวงกลม กว้างประมาณ ๑.๓ ซม. ยาวประมาณ ๒.๘ ซม.แคผู้เป็นพรรณไม้ถิ่นเดียวของไทย มีเขตการกระจายพันธุ์ทางภาคเหนือ ภาคตะวันออกเฉียงเหนือและภาคกลาง พบขึ้นตามซอกหินบนภูเขาหินปูนที่แห้งแล้งที่สูงจากระดับนํ้าทะเล ๒๐๐-๗๐๐ ม. ออกดอกและเป็นผลเดือนมีนาคมถึงพฤษภาคม
ผู้เขียน ศ. ดร.ธวัชชัย สันติสุข

แคฝรั่ง Gliricidia sepium (Jacq.) Kunth ex Walp.
ชื่อพ้อง Robinia sepium Jacq., Gliricidia maculata (Kunth) Kunth ex Walp., Lonchocarpus maculatus (Kunth) DC., Robinia maculata Kunth
วงศ์ Leguminosae-Papilionoideae
ชื่อสามัญ Gliricidia, Mexican lilac, Mother of cocoa, Mouse killer, Nica raguan cocoa shade, Quick stick, St. Vincent plum, Tree of iron
 ไม้ต้น ผลัดใบ ขนาดเล็กถึงขนาดกลาง ใบประกอบแบบขนนกชั้นเดียวปลายคี่ เรียงเวียน ใบย่อย ๗-๑๗ ใบ เรียงตรงข้าม รูปรี รูปไข่ หรือรูปขอบขนานแกมรูปใบหอก ช่อดอกแบบช่อกระจะ ออกตามซอกใบหรือออกตามกิ่ง ดอกรูปดอกถั่ว สีขาว สีขาวอมชมพูหรือสีม่วงอ่อน ผลแบบผลแห้งแตกลองแนวเป็นฝักแบนรูปขอบขนานแคบ เมื่ออ่อนสีเขียวอมเหลือง เมื่อแก่สีนํ้าตาลอมเหลืองหรือสีนํ้าตาลเข้ม เมล็ดรูปทรงรีหรือรูปกลมแป้น มี ๓-๑๐ เมล็ด สีนํ้าตาลอมแดงเข้มถึงเกือบดำ
 แคฝรั่งเป็นไม้ต้น ผลัดใบ ขนาดเล็กถึงขนาดกลาง สูง ๓-๑๕ ม. แตกกิ่งตํ่า ลำต้นมีเส้นผ่านศูนย์กลาง ได้ถึง ๕๐ ซม. เปลือกเรียบหรือแตกเป็นร่องเล็กน้อยสีขาวอมเทาถึงสีนํ้าตาลอ่อน มักแตกกิ่งตั้งแต่บริเวณใกล้เคน ต้นที่โตเต็มที่มักแตกกิ่งก้านระเกะระกะ เรือนยอดโปร่ง กิ่งอ่อนมีขนและขนจะร่วงไปเมื่อต้นโตขึ้นยอดอ่อนมีขนสีนํ้าตาลเข้มเกือบดำใบประกอบแบบขนนกชั้นเดียวปลายคี่ เรียงเวียนยาว ๑๕-๔๐ ซม. ก้านใบยาว ๑.๑-๑.๘ ซม. แกนกลางใบเรียวเล็ก สีเขียวอมเหลืองมีขนละเอียด ใบอ่อนมีขนสั้นนุ่มคล้ายไหม ใบย่อย ๗-๑๗ ใบ เรียงตรงข้ามยกเว้นบริเวณส่วนปลายแกนกลางใบ รูปรี รูปไข่ หรือรูปขอบขนานแกมรูปใบหอก กว้าง ๑.๕-๓ ซม. ยาว ๓-๗ ซม. ปลายแหลมหรือเรียวแหลม โคนกลมมนหรือรูปลิ่มขอบเรียบ แผ่นใบบางคล้ายกระดาษ ด้านบนสีเขียวเข้มเกลี้ยง ด้านล่างสีเขียวอมเทา มักมีขนสั้นนุ่ม ก้านใบย่อยยาวประมาณ ๕ มม.ช่อดอกแบบช่อกระจะ ยาว ๕-๑๕ ซม. ออกตามซอกใบหรือออกตามกิ่ง ดอกรูปดอกถั่ว เมื่อบานเต็มที่ยาวประมาณ ๒ ซม. กว้างประมาณ ๑ ซม. ก้านดอกย่อยเรียว ยาว ๐.๘-๑๒ ซม. กลีบเลี้ยงโคนเชื่อมติดกันเป็นรูประฆัง ปลายหยักซี่ฟันเล็ก ๆ ๕ หยัก สีเขียวอ่อนมีแต้มสีแดงเรื่อ ๆ กลีบดอกสีขาว สีขาวอมชมพู หรือสีม่วงอ่อน กลีบกลางรูปไข่ กว้างประมาณ ๑.๔ ซม. ยาว ๑.๕-๑.๖ ซม. บานตลบไปด้านหลัง มีสีเหลืองบริเวณใกล้โคน กลีบคู่ข้างรูปขอบขนานโค้ง กว้างประมาณ ๐.๕ ซม. ยาวประมาณ ๑.๖ ซม. กลีบคู่ล่างรูปเคียวแคบ กว้างประมาณ ๐.๔ ซม. ยาวประมาณ ๑.๔ ซม. เกสรเพศผู้ ๑๐ เกสร แยกเป็น ๒ กลุ่ม กลุ่มหนึ่ง มี ๙ เกสร ก้านชูอับเรณูเชื่อมติดกันอีก ๑ เกสร แยกเป็นอิสระ สีขาว มีก้านรังไข่ รังไข่อยู่เหนือวงกลีบรูปขอบขนานแคบสีแดง มี ๑ ช่อง ออวุล ๔-๑๐ เม็ด ก้านยอดเกสรเพศเมียโค้ง สีขาว ยอดเกสรเพศเมียเป็นตุ่มผลแบบผลแห้งแตกสองแนว เป็นฝักแบน รูปขอบขนานแคบ กว้างประมาณ ๑.๒ ซม. ยาว ๑๐-๑๕ ซม. เมื่ออ่อนสีเขียวอมเหลือง เมื่อแก่เปลี่ยนเป็นสีน้ำตาลอมเหลืองหรือสีน้ำตาลเข้ม ขอบหนาเล็กน้อย มีก้านสั้น ปลายเป็นติ่งหนามสั้น ๆ เมื่อแก่จัดแตกเป็น ๒ ซีก เมล็ดรูปทรงรีหรือรูปกลมแป้น ขนาดประมาณ ๑ ซม. มี ๓-๑๐ เมล็ด เรียงเป็นแถวเดียวตามยาว สีน้ำตาลอมแดงเข้มถึงเกือบดำ เป็นมันวาวแคฝรั่งเป็นพรรณไม้ต่างประเทศ มีถิ่นกำเนิดทางชายฝั่งแปซิฟิกของอเมริกากลาง นำเข้ามาปลูกกันเป็นเวลานานแล้วในเขตร้อนของเม็กซิโก อเมริกากลางและทางตอนเหนือของอเมริกาใต้ ที่สูงตั้งแต่ใกล้ระดับนํ้าทะเลถึงประมาณ ๑,๕๐๐ ม. สามารถเจริญเติบโตได้ดีในธรรมชาติ ต่อมานำไปปลูกในแถบแคริบเบียนและแอฟริกาตะวันตก ชาวสเปนนำไปปลูกในฟิลิปปินส์ ช่วงต้นคริสต์ศักราช ๑,๖๐๐ และนำไปปลูกที่ศรีลังกา ศตวรรษที่ ๑๘ จากนั้นจึงปลูกกันแพร่หลายทั่วไปในแถบเอเชีย ออกดอกและเป็นผลเดือนธันวาคมถึงกุมภาพันธ์ผลัดใบจนหมดขณะออกดอกแคฝรั่งเป็นไม้โตเร็ว เหมาะสำหรับปลูกให้ร่มเงาปลูกประดับ เป็นแนวรั้ว เป็นไม้กันลม กันวัชพืช ป้องกันการพังทลายของดิน ดอกรับประทานได้ รากมีไนโตรเจนสูง ใบใช้ทำปุ๋ย เดิมนิยมปลูกเป็นไม้ให้ร่มเงาแก่ชา กาแฟ และพริกไทย.
ผู้เขียน นางปริญญนุ กลิ่นรัตน์

แคฝอย Stereospermum cylindricum Pierre ex Dop
วงศ์ Bignoniaceae
ชื่ออื่น ๆ แคทราย (ตะวันออก); แคสี (ตะวันออกเฉียงใต้)
 ไม้ต้น ผลัดใบ ใบประกอบแบบขนนกปลายคี่เรียงตรงข้ามสลับตั้งฉาก ใบย่อย ๕-๙ใบ เรียงตรงข้ามรูปรีหรือรูปขอบขนานแกมรูปรี มีต่อมกลมแบนสีคล้ำใกล้เส้นกลางใบ ช่อดอกแบบช่อแยกแขนงสั้น ออกตามปลายกิ่ง ดอกสีขาว กลิ่นหอม ผลแบบผลแห้งแตก เป็นฝักรูปทรงกระบอกแคบ สีเทา มีสันตามยาว ผนังบิดเวียนไม่เป็นระเบียบ เมล็ดแบน มีครีบตรงกลางและมีปีกบางโปร่งแสง
 แคฝอยเป็นไม้ต้นขนาดใหญ่ ผลัดใบ สูงได้ถึง ๑๐-๒๕ ม. เรือนยอดโปร่ง เปลือกเรียบ สีเทา อาจแตกเป็นสะเก็ดบาง สีคล้ำใบประกอบแบบขนนกปลายคี่ เรียงตรงข้ามสลับตั้งฉาก ยาว ๒๐-๕๐ ซม.ใบย่อย ๕-๙ ใบ เรียงตรงข้ามรูปรีหรือรูปขอบขนานแกมรูปรี กว้าง ๓-๘ ซม. ยาว ๖-๒๒ ซม. ปลายแหลมทู่ โคนแหลม ขอบเรียบ แผ่นใบค้านบนมีขนห่าง ๆ หรือเกือบเกลี้ยง ด้านล่างมีขนละเอียดนุ่มทั่วไป มีต่อมกลมแบนสีคล้ำประปรายใกล้เส้นกลางใบ ก้านใบย่อยยาว ๐.๔-๑.๘ ซม.ช่อดอกแบบช่อแยกแขนงสั้น ตั้งตรง ออกตามปลายกิ่ง ยาว ๑๘-๒๕ ซม. มีขนละเอียด ดอกบาน กลางคืน กลิ่นหอม ใบประดับใหญ่และใบประดับย่อยรูปใบหอกถึงรูปแถบ เห็นชัดเจน กลีบเลี้ยงโคนเชื่อมติดกันเป็นหลอด ยาว ๑.๗-๒.๒ ซม. มีขนทั่วไป มีสันตามยาวหลายสัน ปลายหลอดแยกเป็น ๓ แฉก กลีบดอกสีขาว โคนเชื่อมติดกันคล้ายรูปแตร ยาว ๖-๘ ซม. ปลายแยกเป็น ๕ แฉก ขนาดไม่เท่ากัน แผ่นกลีบย่น เกสรเพศผู้ ๒ คู่ แต่ละคู่ยาวไม่เท่ากัน โคนก้านชูอับเรณูเกลี้ยง รังไข่อยู่เหนือวงกลีบ มี ๒ ช่อง แต่ละช่องออวุลจำนวนมาก ก้านยอดเกสรเพศเมียเรียวยาว ยอดเกสรเพศเมียแยกเป็น ๒ พู โผล่พ้นปากหลอดดอกผลแบบผลแห้งแตก เป็นฝักรูปทรงกระบอกแคบ ยาว ๓๐-๔๕ ซม. เส้นผ่านศูนย์กลาง ๕-๗ มม. ผนังบางสีเทา มีสันตามยาวปรากฏราง ๆ ตรงกลาง ฝักแก่แตกเป็น ๒ ซีก ทำให้ผนังบิดเวียนไม่เป็นระเบียบ เมล็ดแบนมีครีบตรงกลางและมีปีกยาวด้านข้าง ปลายปีกบางโปร่งแสง กว้างประมาณ ๔ มม. ยาวประมาณ ๒ ซม.แคฝอยมีเขตการกระจายพันธุ์ในประเทศไทยทั่วทุกภาค ยกเว้นภาคใต้ พบขึ้นตามป่าเบญจพรรณ ป่าเต็งรังและป่าหญ้า ที่สูงจากระดับนํ้าทะเล ๑๐๐-๕๐๐ ม. ออกดอกเดือนมกราคมถึงสิงหาคม เป็นผลเดือนมิถุนายนถึงมกราคม ในต่างประเทศพบที่กัมพูชาและเวียดนาม.
ผู้เขียน ศ. ดร.ธวัชชัย สันติสุข

แคยอดดำ Stereospermum fimbriatum (Wall, ex G. Don) DC.
ชื่อพ้อง Bignonia fimbriata Wall, ex G. Don
วงศ์ Bignoniaceae
ชื่ออื่น ๆ แคฝอย, แคทราย (เหนือ,ใต้); จีอา (ใต้)
 ไม้ต้น ผลัดใบ กิ่งอ่อนและยอดมีต่อมเหนียวหนาแน่น เปลือกค่อนข้างเรียบ สีนํ้าตาลแดง ใบประกอบแบบขนนกปลายคี่ เรียงตรงข้ามสลับตั้งฉาก ใบย่อย ๕-๙ ใบ เรียงตรงข้าม รูปใบหอก รูปใบหอกแกมรูปไข่หรือรูปใบหอกแกมรูปขอบขนาน ช่อดอกแบบช่อแยกแขนง ออกตามปลายกิ่ง ดอกสีชมพูหรือสีชมพูอมม่วงอ่อน ผลแบบผลแห้งแตก เป็นฝักรูปทรงกระบอกแคบผนังบิดงอไปมา เมล็ดแบน มีครีบตรงกลาง ด้านข้างมีปีกบางโปร่งแสง
 แคยอดดำเป็นไม้ต้นขนาดใหญ่ ผลัดใบ สูงได้ถึง ๔๐ ม. ลำต้นเปลาตรง โคนต้นมีพูพอนเล็กน้อย กิ่งอ่อนและยอดมีต่อมเหนียวหนาแน่น เปลือกค่อนข้างเรียบสีน้ำตาลแดงใบประกอบแบบขนนกปลายคี่ เรียงตรงข้ามสลับตั้งฉาก ยาว ๒๐-๔๕ ซม. ใบย่อย ๕-๙ใบ เรียงตรงข้ามรูปใบหอก รูปใบหอกแกมรูปไข่ หรือรูปใบหอกแกมรูปขอบขนาน กว้าง ๒.๕-๖ ซม. ยาว ๖-๑๔ ซม. ปลายเรียวแหลม โคนมน ขอบเรียบ แผ่นใบมีขนสีนํ้าตาลอมเหลืองหนาแน่นทั้ง ๒ ด้าน แต่จะร่วงไปบ้างเหลือประปรายหรือเกือบเกลี้ยงตามด้านบนของใบแก่ ก้านใบย่อยยาว ๕-๘ มม.ช่อดอกแบบช่อแยกแขนง ออกตามปลายกิ่ง ยาว ๑๐-๓๐ ซม. มีขนหนาแน่น ดอกจำนวนมาก บานกลางคืนกลีบเลี้ยงโคนเชื่อมติดกันเป็นหลอดสั้น ๆ ยาว ๐.๙-๑.๗ ซม. ปลายแยกเป็นแฉกสั้น ๕ แฉก มีขนหนาแน่นกลีบ ดอกยาว ๔-๖ ซม. โคนเชื่อมติดกันเป็นรูปแตร ด้านนอกสีชมพูหรือสีชมพูอมม่วงอ่อน มีขนบาง ๆ กลีบบน ๓ กลีบ กลีบล่าง ๒ กลีบ ขอบกลีบรุ่ยเป็นริ้วยาวไม่เป็นระเบียบ เกสรเพศผู้ ๒ คู่ แต่ละคู่ยาวไม่เท่ากัน ติดอยู่ในหลอดดอก รังไข่อยู่เหนือวงกลีบ มี ๒ ช่อง แต่ละช่องมีออวุลจำนวนมาก ก้านยอดเกสรเพศเมียเรียวยาวยอดเกสรเพศเมียแยกเป็น ๒ พูผลแบบผลแห้งแตก เป็นฝักรูปทรงกระบอกแคบ ยาว ๔๐-๖๐ ซม. เส้นผ่านศูนย์กลาง ๐.๘-๑.๑ ซม. ฝักแก่แตกเป็น ๒ ซีก แต่ละซีกผนังบาง มีสันยาวตรงกลางผนังบิดงอไปมาเมื่อฝักแตกออกจากกัน เมล็ดแบนมีครีบตรงกลาง ด้านข้างมีปีกยาวเป็นรูปสี่เหลี่ยมผืนผ้า แผ่นปีกบาง โปร่งแสง กว้าง ๗-๙ มม. ยาว ๑.๘-๒.๓ ซม.แคยอดดำมีเขตการกระจายพันธุ์ในประเทศไทยทางภาคเหนือ ภาคตะวันตกเฉียงใต้ และภาคใต้ พบขึ้นตามชายป่าดิบลุ่มตํ่า และบริเวณใกล้ลำธาร ป่าเบญจพรรณชื้น และป่าดิบแล้ง ที่สูงจากระดับนํ้าทะเล ๕๐-๓๐๐ ม. ออกดอกเดือนธันวาคมถึงเมษายน เป็นผลเดือนมกราคมถึงมิถุนายน ในต่างประเทศพบที่พม่า ลาว และมาเลเซีย.
ผู้เขียน ศ. ดร.ธวัชชัย สันติสุข

แครกฟ้า Heterophragma sulfureum Kurz
ชื่อพ้อง Heterophragma vestitum Dop
วงศ์ Bignoniaceae
ชื่ออื่น ๆ แคตุ้ย, แคปีฮ่อ, แคออน, แคอึ่ง (เหนือ); นางแฮ้ง, รงแห้ง, รังแร้ง, ฮางแฮ้ง (เหนือ, ตะวันออกเฉียงเหนือ, ตะวันออก)
 ไม้ต้น ผลัดใบ เปลือกสีเทา กิ่งอ่อนและยอดมีขนรูปดาวสีเทาหนาแน่น ใบประกอบแบบขนนกปลายคี่ เรียงตรงข้ามสลับตั้งฉาก ใบย่อย ๗-๙ ใบ เรียงตรงข้าม รูปขอบขนาน รูปขอบขนานแกมรูปรีหรือรูปขอบขนานแกมรูปไข่ ช่อดอกแบบช่อกระจุกแยกแขนง ออกตามปลายกิ่ง ดอกสีขาวนวลหรือสีเหลืองอ่อนอมเทา กลิ่นหอม ผลแบบผลแห้งแตกเป็นฝักแบนยาว มีขนสีนํ้าตาลอมเหลืองหนาแน่นเมล็ดแบน บาง มีปีกบางโปร่งแสง โค้งคล้ายรูปจาน
 แครกฟ้าเป็นไม้ต้นขนาดกลางถึงขนาดใหญ่ ผลัดใบ สูง ๘-๒๒ ม. เปลือกสีเทา แตกเป็นร่องไม่เป็นระเบียบ กิ่งอ่อนและยอดมีขนรูปดาวสีเทาหนาแน่นใบประกอบแบบขนนกปลายคี่ เรียงตรงข้ามสลับตั้งฉาก ยาว ๒๕-๗๐ ซม. ใบย่อย ๗-๙ ใบ เรียงตรงข้าม รูปขอบขนาน รูปขอบขนานแกมรูปรี หรือรูปขอบขนานแกมรูปไข่ กว้าง ๕-๑๔ ซม. ยาว ๙-๒๑ ซม. ปลายมนกว้างเป็นติ่งแหลมสั้น โคนม และเบี้ยว ขอบเรียบ แผ่นใบด้านบนมีขนประปรายหรือเกลี้ยง ด้านล่างมีขนสีเทาหนาแน่นและมีต่อมกลมเล็ก ๆ ตามแนวเส้นกลางใบ ก้านใบย่อยยาว ๐.๑-๑.๒ ซม.ช่อดอกแบบช่อกระจุกแยกแขนง ออกตามปลายกิ่ง ยาว ๑๐-๒๔ ซม. ดอกบานกลางวัน กลิ่นหอม มีขนสีเทาหนาแน่น กลีบเลี้ยงโคนเชื่อมติดกันเป็นหลอด ยาว ๑.๗-๓.๕ ซม. ปลายแยกเป็น ๒-๓ แฉก มีขนสีเทาอมเหลืองหนาแน่น กลีบดอกสีขาวนวลหรือสีเหลืองอ่อนอมเทา โคนเชื่อมติดกันคล้ายรูปแตร ยาว ๓.๕-๕ ซม. ปากหลอดดอกรูปปากเปิด แยกเป็นกลีบบน ๓ กลีบ กลีบล่าง ๒ กลีบ กลีบย่น ด้านนอกมีขนรูปดาวประปรายหรือเกือบเกลี้ยง เกสรเพศผู้ ๒ คู่ แต่ละคู่ยาวไม่เท่ากันรังไข่อยู่เหนือวงกลีบ มี ๒ ช่อง แต่ละช่องมีออวุลจำนวนมาก ก้านยอดเกสรเพศเมียเรียวยาว ยอดเกสรเพศเมียแยกเป็น ๒ พูผลแบบผลแห้งแตก เป็นฝักแบนยาว ปลายแหลม กว้าง ๕-๘ ซม. ยาว ๓๐-๕๕ ซม. มีขนสีน้ำตาลอมเหลืองหนาแน่น ผนังผลแบน แข็ง กว้างประมาณ ๓.๔ ซม. เมล็ดจำนวนมาก แบน บาง มีปิกบาง โปร่งแสง โค้งคล้ายรูปจานแครกฟ้ามีเขตการกระจายพันธุ์ในประเทศไทยทางภาคเหนือ ภาคตะวันออกเฉียงเหนือ และภาคตะวันตกพบขื่นในป่าเต็งรังและป่าเบญจพรรณแล้ง ที่สูงตั้งแต่ใกล้ระดับน้ำทะเลถึงประมาณ ๔๐๐ ม. ออกดอกเดือนพฤศจิกายนถึงมีนาคม เป็นผลเดือนกุมภาพันธ์ถึงพฤษภาคม ในต่างประเทศพบที่พม่า ลาว และกัมพูชา.
ผู้เขียน ศ. ดร.ธวัชชัย สันติสุข

แคแสด Spathodea campanulata P. Beauv.
วงศ์ Bignoniaceae
ชื่อสามัญ African tulip tree, Fire bell, Fountain tree
 ไม้ต้น ไม่ผลัดใบ แตกกิ่งตำ เรือนยอดเป็นพุ่มกลมหรือรี ใบประกอบแบบขนนกปลายคี่ เรียงตรงข้ามสลับตั้งฉาก ใบย่อย ๙-๑๗ ใบ เรียงตรงข้ามรูปไข่ รูปรี หรือรูปขอบขนาน ช่อดอกแบบช่อกระจะคล้ายช่อกระจุกแยกแขนง ออกตามปลายกิ่ง ตั้งตรงดอกสีส้มอมเหลืองหรือแสด ผลแบบผลแห้งแตกเป็นฝักแบน รูปขอบขนาน เมล็ดแบน มีปีกบางใส
 แคแสดเป็นไม้ต้นขนาดเล็กถึงขนาดกลาง ไม่ผลัดใบ แต่ถ้าปลูกในที่แห้งแล้งจะผลัดใบบ้างเป็นบางส่วน สูง ๖-๒๐ ม. แตกกิ่งตํ่า เรือนยอดเป็นพุ่มกลมหรือรีแน่นทึบ เปลือกสีเทาคลํ้าหรือเทาอมนํ้าตาล แตกเป็นร่องตื้น ๆ ไม่เป็นระเบียบ ตามกิ่งมีช่องอากาศขนาดใหญ่ทั่วไปใบประกอบแบบขนนกปลายคี่ เรียงตรงข้ามสลับตั้งฉาก ยาว ๔๐-๖๐ ซม. ใบย่อย ๙-๑๗ ใบ เรียงตรงข้ามรูปไข่ รูปรี หรือรูปขอบขนาน กว้าง ๒.๕-๖ ซม. ยาว ๔-๑๔ ซม. ปลายแหลม โคนมน เบี้ยวเล็กน้อย ขอบเรียบเส้นแขนงใบข้างละ ๖-๘ เส้น แผ่นใบสาก ก้านใบย่อย ยาว ๒-๓ มม.ช่อดอกแบบช่อกระจะ คล้ายช่อกระจุกแยกแขนงออกตามปลายกิ่ง ตั้งตรง ชูเหนือพุ่มเรือนยอด ยาว ๕๐-๘๐ ซม. แต่ละช่อมี ๑๕-๒๕ ดอก แต่จะทยอยบานครั้งละ ๔-๘ ดอก ดอกตูมรูปกรวยแหลม ยาว ๕-๗ ซม. ปลายแหลมเป็นจะงอยโค้งไปด้านหลัง กลีบเลี้ยงลักษณะคล้ายกาบติดกันเป็นหลอด ด้านหน้าแตกลงมาเกือบถึงโคนกลีบ มีสันตามยาวและมีขนสีน้ำตาลอมเหลืองหนาแน่น กลีบดอกสีส้มอมเหลืองหรือแสดโคนเชื่อมติดกันเป็นหลอดเล็กสั้น ๆ โค้งเล็กน้อยปลายผายออกคล้ายรูประฆังเบี้ยว ยาว ๘-๑๓ ซม. ส่วนบนแยกเป็น ๕ กลีบ ขอบกลีบย่นเป็นคลื่น มีขลิบสีเหลือง ดอกบานเต็มที่เส้นผ่านศูนย์กลางประมาณ ๑๐ ซม. เกสรเพศผู้ ๒ คู่ แต่ละคู่ยาวไม่เท่ากันติดอยู่ในหลอดดอก รังไข่อยู่เหนือวงกลีบ มี ๒ ช่อง แต่ละช่องมีออวุลจำนวนมาก ก้านยอดเกสรเพศเมียรูปเรียวยาว ยอดเกสรเพศเมียแยกเป็น ๒ พูผลแบบผลแห้งแตก เป็นฝักแบน รูปขอบขนานยาว ๑๕-๒๔ ซม. ฝักแก่สีน้ำตาลดำ แตกด้านเดียว ผนังโค้งมีสันตามยาวคล้ายรูปท้องเรือ เมล็ดแบน จำนวนมาก ขนาดเล็ก มีปีกบางใสแคแสดเป็นพรรณไม้ต่างประเทศ มีถิ่นกำเนิดแถบแอฟริกาเขตร้อน ปลูกเป็นไม้ประดับแพร่หลายในเขตร้อนทั่วโลก ออกดอกตลอดปี แต่จะออกมากในเดือนตุลาคมถึงกุมภาพันธ์ เริ่มออกดอกเมื่ออายุ ๓-๔ ปีขึ้นไป แพร่พันธุเป็นวัชพืชในประเทศเขตร้อนหลายประเทศ.
ผู้เขียน ศ. ดร.ธวัชชัย สันติสุข

แคหัวหมู Markhamia stipulata (Wall.) Seem, ex K. Schum. var. stipulata
ชื่อพ้อง Spathodea stipulata Wall.; Bignonia stipulata (Wall.) Roxb.; Dolichandrone stipulata (Wall.) Benth. ex C. B. Clarke var. stipulata, D. stipulata (Wall.) Benth. ex C. B. Clarke var. velutina C. B. Clarke; Markhamia indica P. H. Hô; Spathodea velutina Kurz
วงศ์ Bignoniaceae
ชื่ออื่น ขุ่ย, แคขน, แคขอน, แคขุมหมู (เชียงใหม่); แคแดง, แคพุงหมู (กาญจนบุรี); แคปุ๋มหมู (เหนือ); แคหมู (กลาง); แคหางค่าง (อีสาน); แคอาว (ตะวันออก)
 ไม้ต้น ผลัดใบ เรือนยอดเป็นพุ่มทึบ กิ่งและยอดอ่อนมีขนปกคลุม หูใบเทียมเป็นแผ่นกลมหรือไม้มีใบประกอบแบบขนนกชั้นเดียวปลายคี่ เรียงตรงข้าม ใบ ย่อย ๙-๑๗ ใบ เรียงตรงข้าม รูปขอบขนานหรือรูปขอบขนานแกมรูปรีกืงรูปใบหอกแกมรูปไข่ ช่อดอกแบบช่อกระจะ ออกตามปลายกิ่ง ดอกสีแดงเข้มอมส้ม ผลแบบผลแห้งแตกกลางหู รูปคล้ายทรงกระบอก แบนด้านข้างห้อยลง เมล็ดเกือบเรียบ มีปีกด้านข้างรูปสี่เหลี่ยมผืนผ้า
 แคหัวหมูเป็นไม้ต้น ผลัดใบ สูง ๕-๑๕ ม. เรือนยอดเป็นพุ่มทึบ ทรงกลม กิ่งและยอดอ่อนมีขนปกคลุมใบประกอบแบบขนนกชั้นเดียวปลายคี่ เรียงตรงข้าม ยาว ๒๓-๕๕ ซม. ก้านใบยาว ๖-๑๐ ซม. หูใบเทียมเป็นแผ่นกลมหรือไม่มี ใบย่อย ๙-๑๗ ใบ เรียงตรงข้าม รูปขอบขนานหรือรูปขอบขนานแกมรูปรีถึงรูปใบหอกแกมรูปไข่ กว้าง ๔-๙ ซม. ยาว ๘-๒๓ ซม. ใบคู่ล่างเล็กกว่าใบคู่บน ปลายแหลมถึงเรียวแหลมหรือมีติ่งแหลม โคนสอบแคบหรือค่อนข้างกลม ขอบเรียบหรือหยัก ใต้ใบมีขนประปรายเกือบเกลี้ยง เส้นแขนงใบข้างละ ๙-๑๔ เส้น ก้านใบย่อยบนสุดยาวประมาณ ๑ ซม. และก้านใบย่อยคู่ล่างยาว ๑-๔ มม.หรือไม่มีช่อดอกแบบช่อกระจะ ออกตามปลายกิ่ง ยาวได้ถึง ๕๐ ซม. ดอกสีแดงเข้มอมส้ม บานกลางคืน เมื่อบานเต็มที่กว้าง ๘-๑๐ ซม. มีขนปุยสีน้ำตาลอมเหลืองหม่นร่วงง่าย ก้านดอกยาว ๒-๔ ซม. กลีบเลี้ยงโคนเชื่อม ติดกันยาว ๓.๓-๕.๕ ซม. ปลายแยกลึกลงด้านหนึ่งคล้ายกาบ มีขนหนาแน่น กลีบดอกสีแดงเข้มอมส้มโคนเชื่อมติดกันเป็นรูปกรวยหรือรูประฆัง ด้านนอกสีเหลืองหม่นอมเขียว ยาวประมาณ ๔.๓ ซม. ส่วนล่างรูปทรงกระบอกแคบลงสู่ส่วนโคน ยาว ๒-๒.๖ ซม. ปลายหลอดแยกเป็นรูปปากเปิด มี ๕ แฉก รูปกลม รูปรีกว้าง หรือรูปสามเหลี่ยมฐานกว้าง กว้าง ๓.๔-๔ ซม. ยาว ๔.๕-๔.๘ ซม. ปลายแฉกมน ด้านนอกมีต่อมประปราย เกสรเพศผู้ที่สมบูรณ์มี ๒ คู่ แต่ละคู่ยาวไม่เท่ากัน อับเรณูกว้างประมาณ ๒ มม. ยาวประมาณ ๕ มม. อาจมีเกสรเพศผู้เป็นหมันขนาดเล็ก ๑ เกสร จานฐานดอกรูปวงแหวน รังไข่อยู่เหนือวงกลีบ มี ๒ ช่อง แต่ละช่องมีออวุลจำนวนมาก ก้านยอดเกสรเพศเมีย เรียวยาว ยอดเกสรเพศเมียแยกเป็น ๒ แฉกผลแบบผลแห้งแตกกลางพู เป็นฝักรูปคล้ายทรงกระบอก แบนด้านข้าง ห้อยลง กว้าง ๒.๒-๒.๘ ซม. ยาว ๔๗-๗๐ ซม. ผิวเรียบ ปลายสอบแหลมหรือกึ่งป้านเมื่อเป็นผลอ่อนมีขนปุย แต่ร่วงง่าย มีเมล็ดอัดแน่นอยู่จำนวนมาก เมล็ดเกือบเรียบ มีปีกด้านข้าง ข้างละ ๑ ปีก รูปสี่เหลี่ยมผืนผ้า กว้างประมาณ ๐.๘ ซม. ยาวประมาณ ๓.๕ ซม.แคหัวหมูมีเขตการกระจายพันธุ์ในประเทศไทย ทางภาคเหนือ ภาคตะวันออกเฉียงเหนือ ภาคตะวันตกเฉียงใต้ ภาคกลาง และภาคใต้ พบขึ้นตามป่าผลัดใบหรือตามชายป่าดิบ ที่สูงตั้งแต่ใกล้ระดับนํ้าทะเลถึงประมาณ ๑,๐๐๐ ม. ออกดอกเดือนมกราคมถึงมีนาคม เป็นผลเดือนมีนาคมถึงเมษายน ในต่างประเทศพบที่พม่าและลาวประโยชน์ ทางภาคเหนือใช้ดอกเป็นอาหาร.
ผู้เขียน ศ. ดร.ธวัชชัย สันติสุข และ ดร.ปราโมทย์ ไตรบุญ

แคหางค่าง Markhamia stipulata (Wall.) Seem, ex K. Schum. var. kerrii Sprague
ชื่อพ้อง Dolichandrone cauda-felina (Hance) Benth. et Hook, ex Hemsl.; Markhamia cauda-felina (Hance) Sprague, M. stipulata (Wall.) Seem, ex K. Schum. var. cauda-felina (Hance) Santisuk; Spathodea cauda-felina Hance
วงศ์ Bignoniaceae
ชื่ออื่น ๆ แคเขา, แคหัวหมู (นครราชสีมา)
 ไม้ต้น ผลัดใบ เรือนยอดเป็นพุ่มทรงรีหนาแน่นกิ่งอ่อนมีขนหนาแน่น เปลือกลำต้นสีเทาหรือสีนํ้าตาลอ่อนใบประกอบแบบขนนกชั้นเดียวปลายคี่ เรียงตรงข้าม ใบย่อย ๕-๙ ใบ เรียงตรงข้าม รูปรีแกมรูปขอบขนาน ช่อดอกแบบช่อกระจะ ออกตามปลายกิ่งดอกสีเหลืองหม่นอมนํ้าตาลแดง ผลแบบผลแห้งแตกกลางพู เป็นผักรูปคล้ายทรงกระบอกห้อยลง มีขนปุยมีเทาหนาแน่น เมล็ดจำนวนมาก อัดแน่น ผิวค่อนข้างเรียบ มีปีกด้านข้าง ข้างละ ๑ ปีก รูปสี่เหลี่ยมผืนผ้า
 แคหางค่างเป็นไม้ต้น ผลัดใบ สูง ๑๐-๒๐ ม. เรือนยอดเป็นพุ่มทรงรี หนาแน่น กิ่งอ่อนมีขนหนาแน่นเปลือกลำต้นสีเทาหรือสีนํ้าตาลอ่อน เรียบหรือค่อนข้างเรียบใบประกอบแบบขนนกชั้นเดียวปลายคี่ เรียงตรงข้าม ยาว ๒๐-๔๕ ซม. ก้านใบยาว ๕-๑๓ ซม. หูใบเทียมเป็นแผ่นกลมหรือไม่มี ใบย่อย ๕-๙ ใบ เรียงตรงข้าม รูปรีแกมรูปขอบขนาน กว้าง ๕-๑๐ ซม. ยาว ๑๐-๒๓ ซม. ใบคู่บนใหญ่กว่าใบคู่ล่าง ปลายสอบหยักคอดเป็นติ่งแหลมหรือยาวคล้ายหาง โคนมนและเบี้ยว ขอบจักฟันเลื่อยถี่หรือเรียบ แผ่นใบหนา ผิวสากเส้นแขนงใบข้างละ ๗-๑๐ เส้น ก้านใบย่อยบนสุดยาว ๒-๗ ซม. ก้านใบย่อยคู่ล่างยาว ๑-๗ มม.หรือไม่มีช่อดอกแบบช่อกระจะ ออกตามปลายกิ่ง ยาวได้ถึง ๕๐ ซม. ดอกสีเหลืองหม่นอมน้ำตาลแดง บานกลางคืนก้านดอกยาว ๒-๓.๗ ซม. มีขนหนาแน่นกลีบเลี้ยงโคนเชื่อมติดกันยาว ๓.๕-๕ ซม. ปลายแยกลึกลงด้านหนึ่งคล้ายกาบ มีขนหนาแน่น กลีบดอกโคนเชื่อมติดกันเป็นรูปกรวยหรือรูประฆังสีนํ้าตาลแดง ปลายแยกเป็นรูปปากเปิด มี ๕ แฉก สีเหลือง รูปกลมหรือรูปสามเหลี่ยมฐานกว้าง ปลายมน เกสรเพศผู้ที่สมบูรณ์มี ๒ คู่ อยู่ในหลอดกลีบดอก แต่ละคู่ยาวไม่เท่ากัน ก้านชูอับเรณูสีแดง อับเรณูและเรณูสีเหลือง อาจมีเกสรเพศผู้เป็นหมัน ขนาดเล็ก ๑ เกสร จานฐานดอกรูปวงแหวน รังไข่อยู่เหนือวงกลีบ มี ๒ ช่อง แต่ละช่องมีออวุลจำนวนมากก้านยอดเกสรเพศเมียเรียวยาว ยอดเกสรเพศเมียแยก เป็น ๒ แฉกผลแบบผลแห้งแตกกลางพู เป็นสกรูปคล้ายทรงกระบอก แบนด้านข้าง ยาว ห้อยลง กว้าง ๒.๕-๓.๓ ซม. ยาว ๔๕-๗๐ ซม. ปลายสอบแหลมหรือกึ่งป้าน มีขนปุยสีเทาหนาแน่นเมล็ดจำนวนมาก อัดแน่น ผิวค่อนข้างเรียบมีปีกด้านข้าง ข้างละ ๑ ปีก รูปสี่เหลี่ยมผืนผ้า กว้างประมาณ ๘ มม. ยาวประมาณ ๓.๕ ซม.แคหางค่างมีเขตการกระจายพันธุ์ในประเทศไทยเฉพาะทางภาคเหนือ พบตามพื้นที่โล่งชายป่าดิบเขา ที่สูงจากระดับนํ้าทะเล ๙๐๐-๑,๖๐๐ ม. ในต่างประเทศพบที่จีนตอนใต้ฮ่องกง ลาว เวียดนาม และฟิลิปปินส์ประโยชน์ใช้ดอกเป็นอาหาร.
ผู้เขียน ศ. ดร.ธวัชชัย สันติสุข และ ดร.ปราโมทย์ ไตรบุญ

แคหางค่างสั้น Fernandas collignonii (Dop) Steenis
ชื่อพ้อง Spathodeopsis collignonii Dop
วงศ์ Bignoniaceae
 ไม้ต้น กิ่งก้านมีเปลือกผิวย่น ใบประกอบแบบขนนกปคายคี่ เรียงตรงข้าม ใบย่อย ๗-๙ ใบ เรียงตรงข้าม รูปขอบขนานถึงรูปขอบขนานแกมรูปรี ช่อดอกแบบช่อกระจุกแยกแขนง ออกตามปลายกิ่ง ผลแบบผลแห้งแตก รูปคล้ายทรงกระบอก ตรงหรือโค้งเล็กน้อย ห้อยลง เมล็ดจำนวนมาก อัดแน่น รูปขอบขนาน แบน ผิวเรียบ มีปีกเป็นเยื่อใส
 แคหางค่างสั้นเป็นไม้ต้น สูง ๕-๑๒ ม. กิ่งก้านมีเปลือกผิวย่นใบประกอบแบบขนนกปลายคี่ เรียงตรงข้ามยาว ๑๘-๔๐ ซม. ก้านใบยาว ๖-๗ ซม. แกนกลางเป็นร่องใบย่อย ๗-๙ ใบ เรียงตรงข้าม ใบย่อยคู่ล่างสุดไม่ลดรูป รูปขอบขนานถึงรูปขอบขนานแกมรูปรี กว้าง ๔-๖.๕ ซม. ยาว ๑๓-๑๖ ซม. ปลายเรียวแหลมหรือยาวคล้ายหาง โคนแหลมค่อนข้างกว้างหรือมน ขอบเรียบ แผ่นใบบางคล้ายกระดาษ เกลี้ยง บริเวณโคนใบย่อยมีตุ่มใบขนาดเล็กที่มีขนและต่อมที่เป็นแผ่นเกิดอยู่ที่ซอกเส้นใบเส้นแขนงใบข้างละ ๔-๗ เส้น ก้านใบย่อยด้านข้างยาว ๑-๒ ซม. ก้านใบย่อยที่ปลายยาว ๒.๕-๓.๗ ซม.ช่อดอกแบบช่อกระจุกแยกแขนง ออกตามปลายกิ่ง ยาว ๑๒-๑๕ ซม. เกลี้ยง กลีบเลี้ยงโคนเชื่อมติดกันเป็นหลอด กว้างมากกว่า ๕ มม. ยาว ๑.๘-๒.๕ ซม. ปลายแยกเป็นแฉกแหลม ๒-๓ แฉก ขนาดไม่เท่ากัน ด้านหน้าแยกลึกได้ถึงครึ่งหนึ่งของความยาวหลอด คล้ายกาบหุ้มช่อ เกลี้ยงและมีต่อมกระจายอยู่ทั่วไป กลีบดอกเชื่อมติดกัน โคนป่อง ช่วงปลายเป็นรูประฆังแกมรูปแตร กว้างประมาณ ๔ ซม. ยาว ๘-๑๐ ซม. ปลายแยกเป็นแฉกมน ๕ แฉก ขนาดไม่เท่ากัน เกสรเพศผู้มี ๒ คู่ ยาวไม่เท่ากัน อยู่ภายในหลอดกลีบดอกรังไข่อยู่เหนือวงกลีบ มี ๖ สัน เกลี้ยง มี ๒ ช่อง แต่ละช่องมีออวุลจำนวนมาก ก้านยอดเกสรเพศเมียเรียวยาวยอดเกสรเพศเมียแยกเป็น ๒ แฉกผลแบบผลแห้งแตก รูปคล้ายทรงกระบอกตรงหรือโค้งเล็กน้อย กว้าง ๒.๕-๔.๕ ซม. ยาว ๓๒-๔๔ ซม. มีสันตามยาว ๖ สัน สันสูงประมาณ ๓ มม. ปลายแหลมห้อยลง เมื่อแก่แตกกลางพูเป็น ๒ ซีก แต่ละซีกหนาและแข็งคล้ายเนื้อไม้ ร่องระหว่างสันผิวขรุขระ ตรงกลาง กว้างประมาณ ๑.๕ ซม. และค่อย ๆ สอบแคบลงไปสู่โคนและปลายผล เมล็ดจำนวนมาก อัดแน่น รูปขอบขนานแบน ผิวเรียบ มีปีกเป็นเยื่อใส กว้าง ๐.๙-๑.๘ ซม. ยาว ๔-๔.๕ ซม.แคหางค่างสั้นเป็นพรรณไม้หายาก ในประเทศไทยมีตัวอย่างเพียง ๒ ชิ้น มีเขตการกระจายพันธุ์เฉพาะทางภาคเหนือ พบขึ้นในป่าดิบแล้ง ที่สูงจากระดับนํ้าทะเลประมาณ ๔๐๐ ม. เป็นผลเดือนพฤษภาคมถึงสิงหาคม ในต่างประเทศพบที่ลาวและเวียดนาม.
ผู้เขียน ดร.ปราโมทย์ ไตรบุญ

แคหิน Stereospermum colais (Buch.-Ham. ex Dillwyn) Mabb.
ชื่อพ้อง Bignonia colais Buch.-Ham. ex Dillwyn, Dipterospemia personatum Hassk., Stereospermum personatum (Hassk.) Chatterjee
วงศ์ Bignoniaceae
ชื่ออื่น ๆ แคเขา, แคขาว (ใต้); แคทราย, แคนา, แคสัก (ตะวันตกเฉียงใต้); แคฝอย, แคหันแร่ (เหนือ)
 ไม้ต้น ผลัดใบ ลำต้นเปลาตรง เปลือกสีเทาใบประกอบแบบขนนกชั้นเดียวปลายคี่ เรียงตรงข้ามสลับตั้งฉาก ใบย่อย ๗-๙(-๑๓) ใบ เรียงตรงข้ามรูปรีถึงรูปรีแกมรูปขอบขนาน ช่อดอกแบบช่อแยกแขนง ออกที่ยอด ช่อย่อยแบบช่อกระจุกเชิงประกอบดอกสีเหลืองหม่นหรือสีนวล กลิ่นหอม รูประฆังเบี้ยวผลแบบผลแห้งแตก เป็นฝักยาว รูปคล้ายทรงกระบอกมีสันคมตามยาว ๔ สัน เมล็ดทรงรูปไข่ มีปีกสีขาว
 แคหินเป็นไม้ต้น ผลัดใบ สูง ๑๐-๓๕ ม. ลำต้นเปลาตรง เปลือกสีเทา มีร่องตามยาวใบประกอบแบบขนนกชั้นเดียวปลายคี่ เรียงตรงข้ามสลับตั้งฉาก ยาว ๒๕-๕๐ ซม.ใบย่อย ๗-๙(-๑๓) ใบ เรียงตรงข้าม รูปรีถึงรูปรีแกมรูปขอบขนาน กว้าง ๓-๖ ซม. ยาว ๖-๑๓ ซม. ปลายเรียวแหลมถึงยาวคล้ายหางโคนแหลมหรือรูปลิ่ม ขอบเรียบ เกลี้ยงหรือเกือบเกลี้ยงทั้ง ๒ ด้าน หรือด้านล่างอาจมีขนละเอียดประปรายตามเส้นใบ และมีต่อมโปร่งใสขนาดเล็กกระจายทั่วไปและมักพบต่อมขนาดใหญ่ แบน สีคล้ำ กระจายแทรกร่วมอยู่ด้วย เส้นแขนงใบข้างละ ๖-๘ เส้น แต่ละเส้นปลายโค้งไปเชื่อมต่อกันใกล้ขอบใบ เส้นใบย่อยแบบขั้นบันได ก้านใบย่อยเรียว ยาว ๐.๖-๑.๗ ซม. ไม่มีหูใบช่อดอกแบบช่อแยกแขนง ออกที่ยอด ยาว ๒๐-๔๐ ซม. เกลี้ยงหรือมีขนละเอียดประปราย ช่อย่อยแบบช่อกระจุกเชิงประกอบ แต่ละช่อมีดอกจำนวนมาก ก้านดอกยาว ๓-๔ มม. กลีบดอกด้านในสีเหลืองหม่นหรือสีนวล มีแถบเส้นสีม่วงตามความยาวของกลีบ ด้านนอกของกลีบสีม่วงปนแดง กลิ่นหอม บานกลางวันสมมาตรด้านข้าง กลีบเลี้ยงสีนํ้าตาลอมม่วง โคนเชื่อมติดกันเป็นรูประฆัง ยาว ๕-๗ มม. ปลายแยกเป็นแฉกตื้น ๓-๕ แฉก ปลายแหลม เกลี้ยงหรือเกือบเกลี้ยง กลีบดอกโคนเชื่อมติดกันเป็นหลอดสั้น คอดแคบ ยาว ๓-๕ มม. แล้วผายออกเป็นรูประฆังเบี้ยว ยาว ๑.๒-๑.๗ ซม. ด้านล่างเป็นร่อง ส่วนปลายหลอดแบนทางด้านข้างทำให้ปากหลอดแคบเข้ามา มีแถบเส้นสีม่วงตามความยาวของกลีบ หลอดกลีบดอกด้านนอกลีปนม่วงแดง แฉก กลีบดอก ๕ แฉก ขนาดไม่เท่ากัน รูปปากเปิด ซีกบนมี ๒ แฉกโค้งพับไปข้างหลัง ซีกล่างมี ๓ แฉก ปากหลอด มีขนนุ่ม ขอบกลีบยับย่น มีขนละเอียดสีขาว เกสรเพศผู้ ๕ เกสร อยู่ภายในหลอดกลีบดอก เกสรเพศผู้ที่สมบูรณ์ มี ๒ คู่ ยาวไม่เท่ากัน ติดอยู่ตอนบนของหลอดกลีบดอก ก้านชูอับเรณูคู่สั้นยาวประมาณ ๙ มม. คู่ยาวยาวประมาณ ๑ ซม. โคนก้านชูอับเรณูมีขนล้านชุอับเรณูติด ที่ฐานอับเรณูยาวประมาณ ๑.๕ มม. พูอับเรณูแต่ละข้างกางออกจากกัน เกสรเพศผู้ที่เป็นหมัน ๑ เกสร รังไข่อยู่เหนือวงกลีบ รูปขอบขนานแกมรูปใบหอก ยาวประมาณ ๔ มม. มี ๒ ช่อง แต่ละช่องออวุลจำนวนมาก จานฐานดอกรูปวงแหวน ก้านยอดเกสรเพศเมียรูปเส้นด้ายยาวประมาณ ๑ ซม. ยอดเกสรเพศเมียเป็น ๒ แฉก แบนคล้ายลี้นผลแบบผลแห้งแตก เป็นฝักยาว รูปคล้ายทรงกระบอก กว้าง ๐.๘-๑.๒ ซม. ยาว ๙-๕๕ ซม. โค้งและบิด มีสันคมตามยาว ๔ สัน เปลือกฝักเหนียวคล้ายแผ่นหนัง ผนังกั้นภายในหนาและคอดเว้าเป็นช่วง ๆ เมล็ดทรงรูปไข่ มีปืกสีขาวแผ่ออกไปทั้ง ๒ ข้างของเมล็ด กว้างประมาณ ๕ มม. ความยาวรวมปีกประมาณ ๒ ซม.แคหินมีเขตการกระจายพันธุ์ในประเทศไทยทางภาคเหนือ ภาคตะวันออก ภาคตะวันออกเฉียงใต้ ภาคตะวันตกเฉียงใต้ ภาคกลาง และภาคใต้ พบขึ้นตามชายป่าดิบชื้น ป่าดิบเขาโปร่ง ป่าเบญจพรรณ หรือบริเวณทุ่งหญ้าที่สูงจากระดับนํ้าทะเล ๒๐๐-๑,๔๐๐ ม. ออกดอกเดือนพฤษภาคมถึงกรกฎาคม เป็นผลเดือนกันยายนถึงพฤศจิกายน ในต่างประเทศพบที่อินเดีย ศรีลังกา จีน (ยูนนาน) เอเชียตะวันออกเฉียงใต้.
ผู้เขียน ผศ. ดร.ชุมพล คุณวาสี

โคกกระสุน ๑ Psilotrichum ferrugineum (Roxb.) Moq.
ชื่อพ้อง Achyranthes ferruginea Roxb.; Leiospermum ferrugineum (Roxb.) Wight; Psilotrichum albipilosum C. C. Towns., P. erythrostachyum Gagnep., P. pedunculosum Gagnep., P. trichotoma Blume; Ptilotus tiichotoma (Blume) Miq.
วงศ์ Amaranthace ae
 ไม้ล้มลุก ต้นสีเขียวหรือสีเขียวแกมแดง ค่อนข้างเกลี้ยง มีขนตามข้อ ใบเดี่ยว เรียงตรงข้ามสลับตั้งฉาก รูปไข่กลับแกมรูปใบหอก รูปใบหอก หรือรูปแถบช่อดอกแบบช่อเชิงลด ออกที่ยอดหรือตามซอกใบใกล้ปลายกิ่ง ดอกสีขาวหรือสีขาวแกมแดง ผลแบบผลแห้งไม่แตกแบบผลกระเปาะ รูปหรงรี เมล็ดเล็ก รูปค่อนข้างกลม สีดำเป็นมัน
 โคกกระสุนชนิดนี้เป็นไม้ล้มลุก สูง ๕-๕๐ ซม. ต้นสีเขียวหรือสีเขียวแกมแดง ค่อนข้างเกลี้ยง มีขนตามข้อใบเดี่ยว เรียงตรงข้ามสลับตั้งฉาก รูปไข่กลับแกมรูปใบหอก รูปใบหอก หรือรูปแถบ ใบที่อยู่บริเวณโคนต้นใหญ่กว่าใบที่อยู่สูงขึ้นไป กว้าง ๐.๑-๓ ซม. ยาว ๑-๖ ซม. ปลายแหลม โคนสอบ ขอบเรียบ แผ่นใบบางคล้ายกระดาษ เส้นแขนงใบข้างละ ๓-๕ เส้น เห็นไม่ชัด ก้านใบยาว ๐.๑-๑ ซม.ช่อดอกแบบช่อเชิงลด เป็นช่อเดียวหรืออาจพบ ๒-๔ ช่อ ออกที่ยอดหรือตามซอกใบใกล้ปลายกิ่ง ก้านช่อยาว ๑-๖ ซม. แกนช่อยาว ๑-๓ ซม. มีขน ดอกสีขาวหรือสีขาวแกมแดง ใบประดับรูปไข่แกมรูปใบหอก ยาว ๑-๑.๕ มม. บาง ติดทน ใบประดับย่อยรูปไข่แกมรูปสามเหลี่ยม มีขนาดเล็กมาก ติดทน กลีบรวม ๕ กลีบ รูปใบหอก ยาว ๒-๓.๕ มม. ปลายแหลมมาก ติดทนเกสรเพศผู้ ๕ เกสร ก้านชูอับเรณูยาว ๐.๕-๑.๕ มม. โคนก้านแผ่กว้างและเชื่อมติดกันคล้ายถ้วย อับเรณูค่อนข้างกลม ขนาดประมาณ ๐.๕ มม. รังไข่อยู่เหนือวงกลีบ มี ๑ ช่อง ออวุล ๑ เม็ด ก้านยอดเกสรเพศเมียสั้นยอดเกสรเพศเมียเป็นตุ่มผลแบบผลแห้งไม่แตกแบบผลกระเปาะ รูปทรงรี ยาว ๑-๑.๕ มม. เมล็ดเล็ก รูปค่อนข้างกลม กว้างประมาณ ๑ มม. สีดำเป็นมัน ผลแก่จัดจะหลุดร่วง พร้อมกับใบประดับย่อยและกลีบรวมที่ดิดทนโคกกระสุนชนิดนี้มีเขตการกระจายพันธุ์ในประเทศไทยทั่วทุกภาค พบตามที่โล่งแจ้ง ริมแหล่งน้ำบนพื้นที่ราบตํ่า ที่สูงจากระดับนํ้าทะเลประมาณ ๕๐๐ ม. ในต่างประเทศพบที่อินเดีย ภูมิภาคอินโดจีน และภูมิภาคมาเลเซีย.
ผู้เขียน นางจารีย์ บันสิทธิ์

โคกกระสุน ๒ Tribulus cistoides L.
วงศ์ Zygophyllaceae
ชื่อสามัญ Caltrops
 ไม้ล้มลุกหลายปี เกือบทุกส่วนมีขนประปราย ใบประกอบแบบขนนกปลายคู่ เรียงตรงข้าม คูใบประกอบมีขนาดต่างกันมาก ใบย่อยรูปขอบขนาน ดอกเดี่ยวสีเหลือง ออกตามซอกใบเฉพาะข้างที่เป็นใบประกอบเล็กผลแบบผลแห้งแยก รูปค่อนข้างกลม มีขนประปรายเมื่อแก่แตกเป็น ๔-๕ เสี่ยง แต่ละเสี่ยงมีหนามแหลม ๒ คู่ มีเมล็ด ๑-๕ เมล็ด
 โคกกระสุนชนิดนี้เป็นไม้ล้มลุกหลายปี ลำต้นทอดราบไปตามพื้นดิน ยาวได้ถึง ๒ ม. ยอดชูขึ้น เกือบทุกส่วนมีขนประปรายใบประกอบแบบขนนกปลายคู่ เรียงตรงข้าม ยาว ๒-๗.๕ ซม. ใบประกอบคู่ที่อยู่ตรงข้ามกันมีขนาดต่างกันมาก สลับกันไปมา ใบประกอบเล็กมีใบย่อย ประมาณ ๘ ใบ ใบประกอบใหญ่มีใบย่อย ๑๔-๑๖ ใบ ปลายแกนกลางใบเป็นติ่งหนาม ก้านใบยาวประมาณ ๗ มม. ใบย่อยรูปขอบขนาน กว้าง ๒.๕-๙ มม. ยาว ๐.๖-๒.๒ ซม. ปลายทู่หรือค่อนข้างแหลม โคนมนหรือรูปหัวใจ เบี้ยว ขอบเรียบ ด้านล่างมีขนสีเทา ก้านใบย่อยสั้นมากหรือไม่มี หูใบมี ๑ คู่ รูปเคียว ยาว ๔-๗ มม. ปลายแหลมดอกเดี่ยว ออกตามซอกใบเฉพาะข้างที่เป็นใบประกอบเล็ก เส้นผ่านศูนย์กลางประมาณ ๓ ซม. ก้านดอกยาว ๒-๔ ซม. มีขนสั้นนุ่ม กลีบเลี้ยง ๕ กลีบ ร่วงง่ายรูปใบหอก กว้าง ๒-๓ มม. ยาว ๐.๗-๑.๑ ซม. ปลายเรียวแหลม มีขนสั้นนุ่ม กลีบดอกสีเหลือง มี ๕ กลีบ รูปไข่กลับ กว้าง ๔-๕ มม. ยาว ๐.๘-๑ ซม. ปลายกว้างค่อนข้างตัด โคนสอบ เกสรเพศผู้ ๘-๑๐ เกสร ยาวไม่เท่ากันเรียงเป็น ๒ วง ก้านชูอับเรณูยาว ๓-๕ มม. อับเรณูยาว ๒-๓ มม. รังไข่อยู่เหนือวงกลีบ รูปค่อนข้างกลม เส้นผ่านศูนย์กลาง ๑-๒ มม. มีขน มี ๔-๕ ช่อง แต่ละช่องออวุล ๑-๕ เม็ด ก้านยอดเกสรเพศเมียยาว ๒-๔ มม. ยอดเกสรเพศเมียรูปครึ่งวงกลมผลแบบผลแห้งแยก รูปค่อนข้างกลม มีขนประปราย มี ๔-๕ พู แต่ละพูมีหนามแหลม ๒ คู่ คู่ยาวอยู่กึ่งกลางพู ยาว ๐.๕-๑ ซม. คู่สั้นอยู่โคนพู ยาวประมาณ ๒ มม. เปลือกค่อนข้างหนา ก้านผลยาว ๒-๕.๕ ซม. เมื่อแก่แตกเป็น ๔-๕ เสี่ยง แต่ละเสี่ยงกว้างประมาณ ๔ มม. ยาวประมาณ ๘ มม. มีเมล็ด ๑-๕ เมล็ดโคกกระสุนชนิดนี้มีเขตการกระจายพันธุ์ในประเทศไทยทางภาคตะวันตกเฉียงใต้ ภาคตะวันออกเฉียงใต้ และภาคใต้ พบขึ้นบนดินปนทรายตามชายหาดที่สูงใกล้ระดับนํ้าทะเล ออกดอกและเป็นผลตลอดปี ในต่างประเทศพบทั่วไปในเขตร้อนและเขตกึ่งร้อน.
ผู้เขียน ดร.ก่องกานดา ชยามฤต

โคกกระสุน ๓ Tribulus terrestris L.
วงศ์ Zygophyllaceae
ชื่ออื่น ๆ หนามกระสุน, หนามดิน (เหนือ)
ชื่อสามัญ Caltrops, Devil’s thorn, Ground bur-nut
 ไม้ล้มลุก เกือบทุกส่วนมีขนสีขาว ใบประกอบแบบขนนกปลายคู่ เรียงตรงข้าม คู่ใบประกอบมีขนาดต่างกันมาก ใบย่อยรูปขอบขนาน ดอกเดี่ยว สีเหลืองออกตามซอกใบเฉพาะข้างที่เป็นใบประกอบเล็ก ผลแบบผลแห้งแยก รูปค่อนข้างกลม มีขน มี ๔-๕ พู แต่ละพูมีหนามแหลม ๒ คู่ มีเมล็ด ๑-๕ เมล็ด
 โคกกระสุนชนิดนี้เป็นไม้ล้มลุก อายุ ๑-๒ ปี ต้นทอดราบไปตามพื้น ชูยอดขึ้น ยาวได้ถึง ๙๐ ซม. เกือบทุกส่วนมีขนสีขาวใบประกอบแบบขนนกปลายคู่ เรียงตรงข้าม ยาว(๒.๕-)๘-๙(-๑๘) ซม. ใบประกอบคู่ที่อยู่ตรงข้ามกันมีขนาดต่างกันมาก สลับกันไปมา ใบประกอบเล็กมีใบย่อย ๖-๑๐ ใบ ใบประกอบใหญ่มีใบย่อย ๑๒-๑๖ ใบ ปลายแกนกลางใบเป็นติ่งแหลม ยาว ๐.๕-๒ มม. ก้านใบยาว ๐.๒-๑ ซม. ใบย่อยรูปขอบขนาน กว้าง ๒-๖ มม. ยาว ๐.๕-๒ ซม. ปลายเป็นติ่งแหลม โคนมนหรือรูปหัวใจเบี้ยว ขอบเรียบ ด้านล่างมีขนสีขาวเป็นมันหนาแน่น ด้านบนมีขนประปรายหรือเกลี้ยง ก้านใบย่อยสั้นมากหรือไม่มี หูใบมี ๑ คู่ รูปเคียว ยาวได้ถึง ๖ มม. ปลายแหลมดอกเดี่ยว ออกตามซอกใบเฉพาะข้างที่เป็นใบประกอบเล็ก เส้นผ่านศูนย์กลาง ๑-๑.๕ ซม. ก้านดอก ยาว ๐.๕-๑ ซม. กลีบเลี้ยง ๕ กลีบ ร่วงง่าย รูปใบหอกแคบ กว้าง ๑-๒ มม. ยาว ๓-๖ มม. มีขน กลีบดอก สีเหลือง มี ๕ กลีบ รูปไข่กลับ ปลายมน กว้าง ๓-๕ มม. ยาว ๔-๘ มม. เกสรเพศผู้ ๘-๑๐ เกสร ยาวไม่เท่ากันเรียงเป็น ๒ วง เกสรที่อยู่ตรงกับกลีบดอกยาวกว่าเกสร ที่อยู่ระหว่างกลีบดอกเล็กน้อย ก้านชูอับเรณูยาวได้ถึง ๓ มม. รังไข่อยู่เหนือวงกลีบ รูปค่อนข้างกลม เส้นผ่านศูนย์กลางประมาณ ๑ มม. มีขน มี ๔-๕ ช่อง แต่ละช่อง ออวุล ๑-๕ เม็ด ก้านยอดเกสรเพศเมียยาว ๐.๕-๑ มม. ยอดเกสรเพศเมียรูปครึ่งวงกลมผลแบบผลแห้งแยก รูปค่อนข้างกลม มี ๔-๕ พู แต่ละพูมีหนามแหลม ๒ คู่ คู่ยาวอยู่ตรงกลางพู คู่สั้นอยู่ที่โคนใกล้กับก้าน สีเขียว ผิวขรุขระ มีขนยาวสีขาวก้านผลยาวประมาณ ๑ ซม. ผลเมื่อแก่จะแยกออกเป็น ๔-๕ เสี่ยง แต่ละเสี่ยงกว้าง ๒-๓ มม. ยาว ๔-๕ มม. มีเมล็ด ๑-๕ เมล็ดโคกกระสุนชนิดนี้มีเขตการกระจายพันธุ์ในประเทศไทยทั่วทุกภาค พบขึ้นตามที่รกร้างบนดินปนทราย ที่สูงตั้งแต่ใกล้ระดับนํ้าทะเลถึงประมาณ ๑๕๐ ม. ออกดอกและเป็นผลตลอดปี ในต่างประเทศพบในเขตร้อนทั่วโลกประโยชน์ ทั้งต้นและผลใช้เป็นยาขับปัสสาวะ บำรุงกำลัง ฝาดสมาน ขับประจำเดือน และขับน้ำนม
ผู้เขียน ดร.ก่องกานดา ชยามฤต

โคกกระสุนเล็ก Alternanthera pungens Kunth
ชื่อพ้อง Achyranthes repens L.
วงศ์ Amaranthaceae
ชื่ออื่น ๆ โคกกระสุน (กลาง)
ชื่อสามัญ Sessile joyweed
 ไม้ล้มลุก แตกกิ่งก้านแผ่กว้างทอดแนบไปตามพื้นใบเดี่ยว เรียงตรงข้าม รูปไข่ รูปรี หรือรูปไข่กลับ ช่อดอกแบบช่อกระจุกแน่น ออกที่ยอดหรือตามซอกใบใกล้ปลายกิ่ง ดอกสีขาว ผลแบบผลแห้งไม่แตกแบบผลกระเปาะ รูปค่อนข้างกลมหรือทรงรูปไข่ เมล็ดเล็ก รูปทรงกลม สีนํ้าตาลคล้ำเป็นมัน
 โคกกระสุนเล็กเป็นไม้ล้มลุก แตกกิ่งก้านแผ่กว้างทอดแนบไปตามพื้น ยอดและกิ่งอ่อนมีขน ขนจะร่วงเมื่อแก่ใบเดี่ยว เรียงตรงข้าม รูปไข่ รูปรี หรือรูปไข่กลับ กว้าง ๐.๓-๒.๗ ซม. ยาว ๑-๕ ซม. ปลายมนหรือแหลมมักมีติ่งแหลม โคนสอบเรียว ขอบเรียบ ด้านล่างมีขนและหนาแน่นมากตามเส้นใบ เส้นแขนงใบข้างละ ๓-๕ เส้น ก้านใบยาวประมาณ ๑ ซม.ช่อดอกแบบช่อกระจุกแน่น ออกที่ยอดหรือตามซอกใบใกล้ปลายกิ่ง เป็นดอกเดี่ยวหรือเป็นกระจุก ๒-๓ ช่อ ไม่มีก้านช่อหรือก้านช่อสั้นมาก ช่อกลมหรือคล้ายทรงกระบอก กว้าง ๐.๕-๑ ซม. ยาว ๐.๕-๑.๕ ซม. ดอกสีขาว ใบประดับสีขาว รูปใบหอกแกมรูปไข่ ยาว ๔-๕ มม. ปลายแหลมเป็นติ่งหนาม ใบประดับย่อย ๒ใบ รูปร่างคล้ายใบประดับแต่มีขนาดเล็กกว่า ติดทนดอกเล็ก มีกลีบรวม ๕ กลีบ ติดทนรูปร่างต่างกัน และขนาดลดหลั่นเข้าไปเป็นลำดับ กลีบคู่นอกคล้ายรูปสามเหลี่ยม ปลายเรียวแหลม ยาวประมาณ ๕ มม. ปลายแหลมเป็นติ่งหนาม กลีบกลางคล้ายรูปขอบขนานยาวประมาณ ๓ มม. ปลายมีติ่งหนาม กลีบคู่ในรูปไข่ ยาวประมาณ ๒ มม. ปลายมีติ่งหนาม เกสรเพศผู้ที่สมบุรณ์มี ๕ เกสร โคนก้านชูอับเรณูแผ่กว้างและเชื่อมติดกันคล้ายถ้วย ขอบถ้วยมีก้านสั้นๆ ชูอับเรณูสูงใกล้เคียงกับยอดเกสรเพศเมีย อับเรณูค่อนข้างกลม เกสรเพศผู้ที่เป็นหมันมีก้านชูที่ใม่มีอับเรณู รังไข่อยู่เหนือวงกลีบ มี ๑ ช่อง ออวุล ๑ เม็ด ติดที่ฐานก้านยอดเกสรเพศเมียสั้น ยอดเกสรเพศเมียเป็นตุ่มผลแบบผลแห้งไม่แตกแบบผลกระเปาะ รูปค่อนข้างกลมหรือทรงรูปไข่ กว้างประมาณ ๒ มม. เมล็ดเล็กรูปทรงกลม กว้างประมาณ ๑.๒ มม. สีนํ้าตาลคล้ำ เป็นมัน ผลแก่จัดจะหลุดร่วงพร้อมกับใบประดับย่อยและกลีบรวมที่ติดทนโคกกระสุนเล็กเป็นพรรณไม้ต่างประเทศ มีถิ่นกำเนิดในแถบอเมริกา และแพร่กระจายทั่วไปในเขตร้อนและกึ่งเขตร้อน ในประเทศไทยมีเขตการกระจายพันธุ์ทั่วทุกภาค พบตามที่โล่งแจ้งริมทาง เป็นพืชทนแล้งขึ้นตามพื้นที่ราบตํ่าใกล้ระดับนํ้าทะเล.
ผู้เขียน นางจารีย์ บันสิทธิ์

โคกกระออม Cardiospermum halicacabum L.
วงศ์ Sapindaceae
ชื่ออื่น ๆ โพออม (ปัตตานี); ลูบลีบเครือ (เหนือ); วีวี่ (ปราจีนบุรี)
ชื่อสามัญ Balloon vine, Heart pea
 ไม้เถาล้มลุก เถาเป็นร่องลึกตามยาว มักแตกกิ่งมาก ใบประกอบแบบขนนกสองชั้นปลายคี่เรียงเรียนมีใบย่อย ๓ ใบ รูปไข่ถึงรูปใบหอกดอกแยกเพศร่วมต้นช่อดอกแบบช่อกระจุกซ้อน ออกตามซอกใบ ดอกเล็กสีขาว ผลแบบผลแห้งแตกรูปค่อนข้างกลมหรือรูปไข่กลับ สีเขียว เมื่อแก่สีคล้ายฟางผนังผลโป่งพองออก เมล็ดเล็ก รูปทรงกลม เกลี้ยงสีดำ มีเยื่อหุ้มเมล็ด สีขาว รูปหัวใจ ติดอยู่ที่ขั้ว
 โคกกระออมเป็นไม้เถาล้มลุก เถายาว ๑-๓ ม. เป็นร่องลึกตามยาว ๕-๖ ร่อง มีขนประปราย มักแตก กิ่งมากเกือบตลอดต้นใบประกอบแบบขนนกสองชั้นปลายคี่ เรียงเวียนคล้ายรูปสามเหลี่ยม กว้าง ๕-๙ ซม. ยาว ๔-๘ ซม. ก้านใบยาว ๒-๔ ซม. ใบย่อย ๓ ใบ รูปไข่ถึงรูปใบหอก กว้าง ๐.๕-๓ ซม. ยาว ๑-๕ ซม. ใบย่อยด้านข้างขนาดเล็กกว่าใบย่อยใบปลาย ปลายแหลมถึงเรียวแหลม โคนรูปลิ่มขอบหยักมนลึกหรือหยักซี่ฟันห่าง ๆ เส้นแขนงใบเห็นไม่ชัด ก้านใบย่อยสั้นมากหรือไร้ก้านดอกแยกเพศร่วมต้น ช่อดอกแบบช่อกระจุกซ้อนออกตามซอกใบ แต่ละช่อมี ๒-๓ ดอก ก้านช่อดอกเรียว ยาว ๔-๑๐(-๑๔) ซม. ด้านล่างของช่อดอกมีมือจับ ๒ อันอยู่ตรงข้ามกัน งอโค้ง ก้านช่อดอกย่อยเรียว ยาวประมาณ ๑ ซม. ดอกเล็ก สีขาว ก้านดอกยาว ๓-๔ มม. ดอกสมมาตรด้านข้าง กลีบเลี้ยง ๔ กลีบ เรียงซ้อนเหลื่อมกันเป็น ๒ คู่ ขนาดไม่เท่ากัน กลีบวงนอก ๒ กลีบ รูปค่อนข้างกลมหรือรูปไข่กลับ มีขนาดเล็ก ยาว ๑-๒ มม. กลีบวงใน ๒ กลีบ รูปค่อนข้างกลมหรือรูปไข่ โค้งเว้ายาว ๒-๔ มม. กลีบดอกบาง มี ๔ กลีบ เรียงเป็น ๒ คู่ ขนาดไม่เท่ากัน กลีบวงนอก ๒ กลีบ รูปไข่กลับถึง รูปค่อนข้างกลม กว้าง ๑-๒ มม. ยาว ๑.๕-๒.๕ มม. กลีบวงใน ๒ กลีบ มีเกล็ด กว้างประมาณ ๑ มม. ยาว ๑-๒ มม. จานฐานดอกเป็นพูเกลี้ยง ดอกเพศผู้มีเกสรเพศผู้ ๘ เกสร ยาวไม่เท่ากัน ก้านชูอับเรณูยาว ๐.๘-๒.๕ มม. มีขน อับเรณูสีเหลือง ยาวประมาณ ๐.๕ มม. ดอกเพศเมียมีเกสรเพศผู้ลดรูป รังไข่อยู่เหนือวงกลีบ รูปคล้ายพีระมิดหรือรูปไข่กลับ ยาว ๒-๓ มม. มี ๓ ช่อง แต่ละช่องมืออวุล ๑ เม็ด ก้านยอดเกสรเพศเมียสั้นมาก มีขนประปราย ยอดเกสรเพศเมียแยกเป็นผลแบบผลแห้งแตก รูปค่อนข้างกลมหรือรูปไข่ กลับ กว้าง ๑.๕-๒.๕ ซม. ยาว ๒-๔ ซม. สีเขียว เมื่อแก่สีคล้ายฟาง ปลายตัด มี ๓ มุม เปลือกบาง มีลายคล้ายเส้นใบ ผนังผลพองออกคล้ายลูกโป่ง ภายในมีผนังกั้นเป็นเยื่อบาง ๆ ๓ ช่อง แต่ละช่องมี ๑ เมล็ด เมล็ดเล็กรูปทรงกลม เส้นผ่านศูนย์กลาง ๔-๖ มม. สีดำ เกลี้ยงมีเยื่อหุ้มเมล็ดสีขาว รูปหัวใจ ติดอยู่ที่ขั้ว มีกลีบเลี้ยง ติดทนโคกกระออมมีเขตการกระจายพันธุ์ในประเทศไทย ทั่วทุกภาค พบขึ้นในที่ขั้น ที่โล่ง ที่รกร้างทั่วไป ที่สูงตั้งแต่ใกล้ระดับนํ้าทะเลถึงประมาณ ๑,๕๐๐ ม. ออกดอกและเป็นผลเกือบตลอดปี ในต่างประเทศพบในเขตร้อนทั่วโลกประโยชน์ รากใช้เป็นยาขับปัสสาวะ ขับเสมหะ ขับเหงื่อแก้ไข้เป็นยาระบาย ใบใช้เป็นยาภายนอก แก้คันแก้ปวดเมื่อย.
ผู้เขียน รศ.กัลยา ภราไดย

โคคลาน ๑ Anamirta cocculus (L.) Wight et Arn.
ชื่อพ้อง Menispermum cocculus L., Anamirta paniculata Colebr.
วงศ์ Menispermaceae
ชื่ออื่น ๆ ขมิ้นเครือ, แม่น้ำนอง, ว่านนางล้อม (เหนือ); จุ๊มร่วมพนม (ชอง-จันทบุรี); เถาขะโนม, เถาพนม, ลุมปรี, อมพนม (ตะวันออกเฉียงใต้); เถาวัลย์ทอง, เถาวัลย์ทองซักโครง (ตะวันตกเฉียงใต้); ลุมพรี (ตะวันออกเฉียงใต้); ลุ่มปรี (ตรัง); วาร์ลำลงพนม (เขมร-ปราจีนบุรี); หวายดิน (กลาง)
ชื่อสามัญ Fish berry, Indian berry, Levant berry
 ไม้เถาเนื้อแข็ง ใบเดี่ยว เรียงเวียน รูปไข่ถึงรูปไข่กว้าง มีตุ่มใบที่มีกลุ่มขนตามซอกระหว่างเส้นโคนใบกับเส้นแขนงย่อย ดอกแยกเพศต่างต้น ช่อดอกแบบช่อแยกแขนง ออกตามลำต้นและที่ซอกใบ ช่อย่อยแบบ ช่อกระจะ ดอกสีขาว สีเหลือง สีเขียวอมเหลือง หรือสีเขียวอ่อน ผลแบบผลผนังชั้นในแข็ง รูปค่อนข้างกลม กึ่งรูปไต สีขาวถึงสีม่วง เมล็ดรูปคล้ายไตถึงเกือบกลม
 โคคลานชนิดนี้เป็นไม้เถาเนื้อแข็งขนาดใหญ่ เถาอ่อน ก้านใบเกลี้ยงและเป็นร่องใบเดี่ยว เรียงเวียน รูปไข่ถึงรูปไข่กว้าง กว้าง ๕-๒๔ ซม. ยาว ๗-๓๐ ซม. ปลายเรียวแหลม โคนรูปหัวใจถึงมนกว้างหรือตัด ขอบเรียบ แผ่นใบหนาคล้ายแผ่นหนัง เส้นโคนใบ ๓-๕ (-๗) เส้น เส้นแขนงใบข้างละ ๔-๕ เส้น ปลายเส้นโค้งจรดกันก่อนถึงขอบใบ เส้นใบนูนเห็นชัดทางด้านล่าง มีตุ่มใบที่มีกลุ่มขนตามซอกระหว่างเส้นโคนใบกับเส้นแขนงย่อย เกลี้ยงทั้ง ๒ ด้าน ก้านใบยาว ๖-๑๘(-๒๖) ซม. โคนและปลายป่อง ส่วนโคนเป็นข้องอดอกแยกเพศต่างต้น ช่อดอกแบบช่อแยกแขนงออกตามลำต้นและที่ซอกใบ ยาว ๑๖-๔๐ ซม. ช่อย่อยแบบช่อกระจะ ยาว ๒-๕ ซม. เกลี้ยง ดอกสีขาว สีเหลือง สีเขียวอมเหลือง หรือสีเขียวอ่อน ไม่มีกลีบดอก ดอกเพศผู้มีก้านดอกยาว ๒-๓ มม. เกลี้ยง ใบประดับย่อย ๒ ใบ แบนชิดกลีบรวม ยาวประมาณ ๑ มม. กลีบรวม ๖ กลีบ รูปรี กว้างประมาณ ๒ มม. ยาว ๒.๕-๓ มม. เรียงเป็น ๒ วง กลีบวงในใหญ่กว่ากลีบวงนอก เกลี้ยงหรืออาจมีปุ่มเล็ก ๆ ที่ขอบบ้าง เกสรเพศผู้ ๓๐-๓๕ เกสร ก้านชูอับเรณูเชื่อมติดกันเป็นแท่งสั้น ๆ อับเรณูแตกตามขวาง ชิดกันเป็นก้อนกลม เส้นผ่านศูนย์กลาง ๑.๕-๒ มม. ดอกเพศเมียมีกลีบรวมเหมือนดอกเพศผู้ เกสรเพศผู้ที่เป็นหมัน ๖ เกสร รูปคล้ายกระบอง เล็กมาก เกสรเพศเมียมีก้านชู รังไข่อยู่เหนือวงกลีบ มี ๓(-๕) รังไข่ รูปรีโค้ง ยาว ๑.๕-๒ มม. แต่ละรังไข่มี ๑ ช่อง แต่ละช่องมีออวุล ๒ เม็ด ก้านยอดเกสรเพศเมียสั้นมาก ยอดเกสรเพศเมียรูปค่อนข้างกลม โค้งลงผลแบบผลผนังชั้นในแข็ง สีขาวถึงสีม่วง รูปค่อนข้างกลมกึ่งรูปไต ยาวประมาณ ๑ ซม. เกลี้ยง ช่อผลเกลี้ยง ช่อย่อยยาวได้ถึง ๑๕ ซม. ก้านผลยาว ๐.๘-๒ ซม. มีก้านเกสรเพศเมียยาว (๐.๓-)๐.๖-๑.๖ มม. มีรอยแผลของก้านเกสรเพศเมียอยู่ค่อนมาทางด้านล่าง เมล็ดรูปคล้ายไตถึงเกือบกลมโคคลานชนิดนี้มีเขตการกระจายพันธุ์ในประเทศไทยเกือบทุกภาค ยกเว้นภาคตะวันออก พบขึ้นในป่าเบญจพรรณ ที่ระดับตํ่า ตามริมนํ้าริมลำธาร ในต่างประเทศพบที่อินเดีย ภูมิภาคอินโดจีน อินโดนิเชีย และมาเลเซียประโยชน์ ลำต้นและรากมีสารประเภทแอลดาลอยด์ เช่น berberine, magnoflorine, palmatine, columbamine เมล็ดมีสาร sesquiterpene ชื่อ picrotoxin ซึ่งเป็นสารพิษ ใช้ฆ่าเหาและเบื่อปลา.
ผู้เขียน รศ.กัลยา ภราไดย

โคคลาน ๒ Bauhinia ornata Kurz var. kerrii (Gagnep.) K. Larsen et S. S. Larsen
ชื่อพ้อง Bauhinia kerrii Gagnep., B. bakeriana S. S. Larsen, B. eberhardtii Gagnep., B. kerrii Gagnep. var. grandiflora Craib, B. rufa (Benth.) J. Graham ex Baker; Phanera rufa Benth.
วงศ์ Leguminosae-Caesalpinioideae
ชื่ออื่น ๆ กวาวขน, ปอมุ้ง, เลี้ยว, เลี้ยวเครือ (เหนือ); แสลงพันแดง (ตะวันออกเฉียงเหนือ)
 ไม้เถาเนื้อแข็งขนาดใหญ่ มีมือจับ ใบเดี่ยว เรียงเวียน รูปไข่หรือรูปค่อนข้างกลม ช่อดอกแบบช่อเชิงหลั่น ออกตามปลายกิ่งย่อย ดอกสีขาวหรือสีนวลผลแบบผลแห้งแตกลองแนว เปลือกหนา แข็งเหมือนไม้ เมล็ดรูปกลมแบน สีน้ำตาลเข้ม
 โคคลานชนิดนี้เป็นไม้เถาเนื้อแข็งขนาดใหญ่มีมือจับ เส้นรอบวงยาวได้ถึง ๔๐ ซม. เปลือกสีเทาค่อนข้างบาง มีเส้นใยเหนียว มีช่องระบายอากาศ สีเหลืองอ่อนกระจายทั่วไปใบเดี่ยว เรียงเวียน รูปไข่หรือรูปค่อนข้างกลม กว้าง ๔-๑๕ ซม. ยาว ๗-๑๕ ซม. ปลายแยกเป็นแฉกแหลมหรือมน ๒ แฉก แฉกยาว ๑-๕ ซม. ปลายแฉกมักโค้งเข้าหากันเล็กน้อย โคนเว้าลึกรูปหัวใจ ขอบเรียบหรือเป็นคลื่นบ้างเล็กน้อย แผ่นใบค่อนข้างหนา ด้านบนสีเขียวเข้มเป็นมัน เกลี้ยง ด้านล่างสีเขียวอ่อน มีขนสั้นสีน้ำตาลแกมเทาตามเส้นใบ และมักมีเกล็ดบาง ๆ สีเทาประปราย เส้นโคนใบ ๑๐-๑๓ เส้น เห็นชัดทางด้านล่าง เส้นใบย่อยแบบขั้นบันได พอสังเกตเห็นได้ทางด้านล่าง หูใบอยู่ทางด้านข้างของโคนก้านใบ รูปไข่ โค้งเรียว ยาวประมาณ ๕ มม. ร่วงง่าย ก้านใบยาว ๒-๗-(๑๐) ซม. มีขนสั้นสีน้ำตาลแดงหนาแน่น ปลายก้านหักทำมุมกับเส้นกลางใบช่อดอกแบบช่อเชิงหลั่น ออกตามปลายกิ่งย่อยมีดอกค่อนข้างหนาแน่น ทุกส่วนมีขนนุ่มสีน้ำตาลอ่อนทั่วไป ช่อรวมทั้งก้านช่อยาว ๙-๑๒ ซม. ปลายช่อแผ่กว้างรูปทรงกรวย กว้าง ๖-๘ ซม. ก้านดอกเรียวเล็ก ยาว ๒.๕-๕ ซม. โคนก้านดอกมีใบประดับรูปลิ่มแคบ ๆ ยาวประมาณ ๕ มม. และมีใบประดับย่อยลักษณะคล้ายกันที่บริเวณโคนกลีบเลี้ยง ๑-๓ใบ ดอกตูมรูปไข่ รูปกระสวยหรือรูปไข่กลับ กว้างประมาณ ๔ มม. ยาวประมาณ ๖ มม. มีขนนุ่มสีน้ำตาลอ่อนหนาแน่น ปลายสุดเป็นติ่งแหลมฐานดอกรูปหลอดสั้น ยาวประมาณ ๕ มม. มีริ้วเป็นทางตามยาวพอสังเกตเห็นได้ กลีบเลี้ยงโคนเชื่อมติดกันปลายแยกเป็นแฉกเล็ก ๆ โค้งพับลง ๓-๕ แฉก กลีบ ดอก ๕ กลีบ สีขาวหรือสีนวล ขนาดต่างกันเล็กน้อย รูปไข่กลับ กว้าง ๑-๑.๕ ซม. (รวมก้านกลีบ) ยาว ๒-๒.๕ ซม. โคนกลีบเรียวเป็นก้าน กลีบบางและยับย่น มีขนทางด้านนอก ร่วงง่าย เกสรเพศผู้ ๕(-๗) เกสร ที่สมบูรณ์ มี ๓ เกสร ยาวประมาณ ๓ ซม. โคนก้านชูอับเรณูมีขนยาวประปราย อับเรณูรูปรีหรือรูปขอบขนานแตกตามแนวยาวด้านข้าง มีก้านรังไข่ รังไข่อยู่เหนือวงกลีบ รูปรีแกมรูปแถบ โคนและปลายเรียวแหลม กว้างประมาณ ๒ มม. ยาวประมาณ ๑ ซม. มีขนสีน้ำตาลแดงหนาแน่นมี ๑ ช่อง ออวุล ๑๒-๑๔ เม็ด ก้านยอดเกสรเพศเมียยาวประมาณ ๒ ซม. ส่วนโคนก้านช่วงที่ดิดกับรังไข่มีขน ยอดเกสรเพศเมียแผ่ออกเล็กน้อยผลแบบผลแห้งแตกสองแนว เป็นฝักแบนรูปแถบ หนาและแข็งเหมือนไม้ กว้างประมาณ ๔ ซม. ยาวประมาณ ๑๘ ซม. ผิวสีนํ้าตาล เรียบหรือมีปุ่มที่เกิดจากช่องระบายอากาศนูนขึ้นมาประปราย โคนและปลายฝักเรียวหรือเรียวแหลม เมล็ดรูปกลมแบนกว้างประมาณ ๑.๕ ซม. ยาวประมาณ ๒ ซม. และหนาประมาณ ๓ มม. มี ๕-๘ เมล็ด สีนํ้าตาลเข้มโคคลานชนิดนี้มีเขตการกระจายพันธุ์ในประเทศไทยทางภาคเหนือ ภาคตะวันออก ภาคตะวันออกเฉียงใต้ และภาคตะวันตกเฉียงใต้ พบตามป่าดิบและป่าผลัดใบ ที่สูงจากระดับน้ำทะเล ๔๐๐-๑,๕๕๐ ม. ออกดอกและเป็นผลเดือนมกราคมถึงพฤษภาคม ในต่างประเทศพบที่พม่า จีน ลาว และเวียดนาม.
ผู้เขียน ดร.จำลอง เพ็งคล้าย

โคคลานใบขน Croton caudatus Geiseler
วงศ์ Euphorbiaceae
ชื่ออื่น ๆ กระดอหดใบขน(ทั่วไป); ภูเราะปริยะ (มลายู-นราธิวาส); โคคลาน (นครราชสีมา); ปริก (ตรัง)
 ไม้พุ่มรอเลื้อยหรือไม้เลื้อยเนื้อแข็ง กิ่งและใบมีขนรูปดาว ใบเดี่ยว เรียงสลับ รูปไข่หรือรูปรี ดอกแยกเพศร่วมช่อ ช่อดอกแบบข่อกระจุกแยกแขนง ออกตามปลายยอดหรือตามซอกใบใกล้ปลายยอด ดอกสีเขียวอ่อน ดอกเพศเมียไม่มีกลีบดอก เกสรเพศเมียมี ๓ แฉก ผลแบบผลแห้งแตก รูปทรงกลมหรือทรงรี สีเขียวอ่อน มีขนรูปดาวสีน้ำตาล เมล็ดแบน รูปทรงรี มี ๓ เมล็ด สีน้ำตาลเข้ม
 โคคลานใบขนเป็นไม้พุ่มรอเลื้อยหรือไม้เลื้อย เนื้อแข็ง สูงได้ถึง ๕ ม. แตกกิ่งแบบเรียงสลับ อาจพบแตกกิ่งก้านเป็นวงรอบที่ปลาย กิ่งอ่อนมีขนสากรูปดาวขนาดเล็กทั่วไป เมื่อแก่ค่อนข้างเกลี้ยง ขนรูปดาวมีรัศมี ๖-๑๒ แฉก พุ่งตรง สีน้ำตาลอมเหลืองอ่อนใบเดี่ยว เรียงสลับ รูปไข่หรือรูปรี กว้าง ๒-๔.๕ ซม. ยาว ๓.๕-๙ ซม. ปลายแหลมหรือค่อนข้างแหลม โคนรูปหัวใจหรือมน ขอบจักฟันเลื่อยหรือค่อนข้างเรียบ แผ่นใบบาง มีขนรูปดาวทั้ง ๒ ด้าน โดยเฉพาะบนเส้นใบมีต่อม ๑ คู่ที่ใคนใบ ต่อมมีก้านสั้นมาก และมีต่อมที่ขนาดเล็กกว่าอยู่ตามขอบใบ เส้นแขนงใบข้างละ ๕-๘ เส้น มีเส้นโคนใบ ๓ เส้น เส้นใบย่อยเห็นชัดทั้ง ๒ ด้าน ก้านใบยาว ๐.๕-๒.๗ ซม. มีขนสาก หูใบรูปเส้นด้าย ยาวประมาณ ๒ มม.ดอกแยกเพศร่วมช่อ ช่อดอกแบบช่อกระจุกแยกแขนง ยาว ๖-๑๓ ซม. ออกตามปลายยอดหรือตามซอกใบใกล้ปลายยอด สีเขียวอ่อน เป็นช่อสมบูรณ์เพศ ตอนโคนขึ้นมา ๕-๑๐ ซม. เป็นดอกเพศเมีย มี ๓-๒๕ ดอก แต่ละดอกมีใบประดับ ๑ใบ ตอนปลายยาว ๒-๑๒ ซม. เป็นดอกเพศผู้ มี ๑-๓ ดอกต่อใบประดับ ๑ ใบ มีขนรูป ดาวหนาแน่นที่แกนช่อ ใบประดับคล้ายเส้นด้าย มีขนรูปดาวร่วงง่าย ดอกเพศผู้มีขนหนาแน่นก้านดอกยาว ๓-๘ มม. กลีบเลี้ยง ๕ กลีบ กว้างประมาณ ๒ มม. ยาวประมาณ ๓ มม. กลีบดอก ๕ กลีบ กว้างประมาณ ๑ มม. ยาวประมาณ ๒ มม. ด้านนอกเกลี้ยงหรือมีขนเกสรเพศผู้มีประมาณ ๑๘ อัน แยกกัน อับเรณูมี ๒ ช่อง ติดกับก้านชูอับเรณูที่ฐาน จานฐานดอกเป็นพู ดอกเพศเมียมีขน ก้านดอกยาวประมาณ ๒ มม. กลีบเลี้ยง ๕ กลีบ กว้างประมาณ ๒ มม. ยาวประมาณ ๓ มม. มีขนด้านนอก ไม่มีกลีบดอก รังไข่อยู่เหนือวงกลีบ รูปรี ยาวประมาณ ๓ มม. มีขนรูปดาวสีนํ้าตาลอมเหลืองหนาแน่น มี ๓ ช่อง แต่ละช่องมีออวุล ๑ เม็ด ยอดเกสรเพศเมียยาว ๕-๗ มม. แยกเป็น ๓ แฉกผลแบบผลแห้งแตก รูปทรงกลมหรือทรงรีสีเขียวอ่อน กว้างและยาว ๑.๒-๑.๘ ซม. ไม่เป็นร่องตามยาว ผนังผลหนาและแข็ง มีขนรูปดาวสีนํ้าตาลทั่วไป เมล็ดแบน รูปทรงรี กว้างประมาณ ๑ ซม. ยาวประมาณ ๑.๓ ซม. มี ๓ เมล็ด สีนํ้าตาลเข้มมีขนกระจาย ไม่มีจุกขั้วโคคลานใบขนมีเขตการกระจายพันธุ์ในประเทศไทยทั่วทุกภาค พบขึ้นตามป่าดิบ ป่าผลัดใบ ป่าพรุ ป่ารุ่น ริมธารนํ้า ที่สูงตั้งแต่ใกล้ระดับนํ้าทะเลถึงประมาณ ๒๐๐ ม. ในต่างประเทศพบที่ศรีลังกา ภูฏาน บังกลาเทศ พม่า ภูมิภาคอินโดจีน และภูมิภาคมาเลเชียตะวันตกและภาคกลาง.
ผู้เขียน ดร.ก่องกานดา ซยามฤต

โคลงเคลง Melastoma malabathricum L. subsp. malabathricum
ชื่อพ้อง Melastoma polyanthum Blume, M. affine D. Don, M. imbricatum L. var. longipes Craib, M. malabatricum L. var. grandiflorum Craib, M. malabatricum L. var. polyanthum (Blume) Benth.
วงศ์ Melastomataceae
ชื่ออื่น ๆ กะดูดุ, กาดูโด๊ะ (มลายู-สตูล, ปัตตานี); โคลงเคลงขี้นก, โคลงเคลงขี้หมา (ตราด); ซิซะโพะ (กะเหรี่ยง-กาญจนบุรี); ตะลาเด๊าะ (กะเหรี่ยง-แม่ฮ่องสอน); เบร์, มะเหร, มังเคร่, มังเร้, สาเร, สำเร (ใต้); มายะ (ชอง-ตราด); อ้า, อ้าหลวง (เหนือ)
ชื่อสามัญ Indian rhododendron, Malabar Melastome
 ไม้พุ่ม กิ่งเป็นสี่เหลี่ยม มีเกล็ดเล็กสีฟางแนบ ชิดตามผิวหนาแน่น ใบเดี่ยว เรียงตรงข้าม รูปใบหอก ช่อดอกแบบช่อกระจุก ออกที่ปลายกิ่งหรือตามซอกใบใกล้ปลายกิ่ง ดอกสีม่วง ผลแบบผลแห้งแตก เนื้อนุ่ม สุกสีม่วงเข้ม เมล็ดเล็ก สีดำ
 โคลงเคลงเป็นไม้พุ่ม สูง ๑-๓ (-๖) ม. กิ่งเป็นสี่เหลี่ยม มีเกล็ดเล็กสีฟางแนบชิดตามผิวหนาแน่นใบเดี่ยว เรียงตรงข้าม รูปใบหอก กว้าง ๑.๗-๕ ซม. ยาว ๔-๑๔ ซม. ปลายแหลมหรือเรียวแหลม โคนแหลมหรือมน ขอบเรียบ เส้นโคนใบ ๓-๕ เส้น แผ่นใบมีขนเอนทั่ง ๒ ด้าน เห็นชัดทางด้านล่างโดยเฉพาะตามเส้นโคนใบ ก้านใบยาว ๐.๕-๒ ซม.ช่อดอกแบบช่อกระจุก มี ๓-๗ ดอก ออกที่ปลายกิ่งหรือตามซอกใบใกล้ปลายกิ่ง ใบประดับรูปรี เห็นชัดอาจยาวได้ถึง ๒ ซม. ด้านนอกโดยเฉพาะที่เส้นกลางของใบประดับมีเกล็ดสีค่อนข้างขาวหรือสีแดงเรื่อแนบชิดตามผิวหนาแน่น ก้านดอกยาว ๖-๗ มม. ฐานดอกรูปถ้วยคล้ายระฆัง ยาว ๕-๙ มม. ภายนอกมีเกล็ด ยาว ๑-๓ มม. แนบชิดตามผิวหนาแน่น กลีบเลี้ยงโคนเชื่อม ติดกันและติดกับขอบฐานดอก ปลายแยกเป็น ๕ แฉก รูปใบหอกหรือค่อนข้างคล้ายรูปใบหอก ยาว ๐.๕-๑.๓ ซม. กลีบดอกสีม่วง มี ๕ กลีบ รูปใข่กลับ กว้าง ๑.๕-๒ ซม. ยาว ๒.๕-๓.๕(-๔) ซม. ขอบกลีบมีขนครุย ปลายตัดหรือมนกลม มีกระจุกขนยาวที่ปลาย เกสรเพศผู้ (๘-)๑๐(-๑๒) เกสร เรียงเป็น ๒ วง รูปร่างต่างกันอับเรณูของเกสรวงนอก ยาว ๐.๗-๐.๙(-๑.๔) ซม. สีม่วงอมฟ้า แกนอับเรณูด้านล่างยื่น ยาว ๐.๔-๐.๘(-๑.๑) ซม. อับเรณูของเกสรวงใน ยาว ๐.๕-๐.๖(-๑.๑) ซม. สีเหลืองแกนอับเรณูด้านล่างยื่นเล็กน้อย รังไข่อยู่ใต้วงกลีบ ส่วนบนของรังไข่มีขนแข็ง มี ๕ ช่อง แต่ละช่องมีออวุลจำนวนมาก ก้านยอดเกสรเพศเมียเรียว ยาวกว่าเกสรเพศผู้เล็กน้อย ยอดเกสรเพศเมียเป็นตุ่มกลมผลแบบผลแห้งแตก ยาว ๐.๕-๑.๒ ซม. เนื้อนุ่มแตกไม่เป็นระเบียบ สุกสีม่วงเข้ม กินได้แต่ทำให้ปากเป็นสีดำ เมล็ดเล็ก สีดำโคลงเคลงมีเขตกระจายพันธุ์ในประเทศไทยทางภาคเหนือ ภาคตะวันออกเฉียงเหนือ ภาคตะวันออกเฉียงใต้ และภาคใต้ พบมากตามที่โล่ง และทุ่งหญ้าพบบ้างในป่าดิบและป่าผลัดใบ ที่สูงตั้งแต่ใกล้ระดับ นํ้าทะเลถึงประมาณ ๑,๙๐๐ ม. ในต่างประเทศพบที่เอเชียตะวันออกเฉียงใต้ ภูมิภาคมาเลเซีย และออสเตรเลียตอนเหนือ.
ผู้เขียน นางชุมศรี ชัยอนันต์

โคลงเคลงขนต่อม Clidemia hirta (L.) D. Don
ชื่อพ้อง Melastoma hirtum L.
วงศ์ Melastomataceae
 ไม้พุ่ม ทุกส่วนโดยเฉพาะส่วนที่ยังอ่อนมีขนต่อมหนาแน่น ใบเดี่ยว เรียงตรงข้าม รูปไข่ถึงรูปไข่กว้างช่อดอกแบบช่อกระจุก ออกตามซอกใบ ดอกสีขาว ผลแบบผลมีเนื้อหนึ่งถึงหลายเมล็ด ทรงรูปไข่ค่อนข้างกลม สุกสีน้ำเงินเข้มถึงดำ เมล็ดทรงรูปไข่
 โคลงเดลงขนต่อมเป็นไม้พุ่ม สูง ๑-๑.๕ ม. กิ่งอ่อนและส่วนอื่นที่ยังอ่อนมีขนต่อมหนาแน่นใบเดี่ยว เรียงตรงข้าม รูปไข่ถึงรูปไข่กว้าง กว้าง ๕-๘ ซม. ยาว ๕-๑๗ ซม. ปลายแหลมถึงเรียวแหลมโคนมนกลมหรือเว้าเล็กน้อย ขอบจักฟันเลื่อยละเอียด แผ่นใบทั้ง ๒ ด้านมีขนประปราย เส้นแขนงใบข้างละ ๒ เส้น ออกเกือบชิดกันใกล้ใคนใบ ก้านใบยาวได้ถึง ๔ ซม. มีขนยาวช่อดอกแบบช่อกระจุก ออกตามซอกใบ มีดอก ๓-๕(-๑๕) ดอก ก้านดอกยาวประมาณ ๔ มม. ฐานดอกรูปถ้วยคล้ายระฆัง ยาวประมาณ ๕ มม. มีขนแข็งและขนต่อม กลีบเลี้ยงโคนเชื่อมติดกันกับขอบฐานดอกปลายแยกเป็น ๕ แฉก รูปสามเหลี่ยม ปลายแหลม กลีบดอกบาง สีขาว มี ๕ กลีบ รูปไข่ ยาว ๐.๘-๑.๑ ซม. เกสรเพศผู้ ๑๐ เกสร สีขาว อับเรณูยาว ๔-๕ มม. แกนอับเรณูมีเดือยเล็ก รังไข่อยู่ใต้วงกลีบ มี ๕ ช่อง แต่ละช่องมีออวุลจำนวนมาก ก้านยอดเกสรเพศเมียยาวกว่าเกสรเพศผู้เล็กน้อย ยอดเกสรเพศเมียเป็นตุ่มผลแบบผลมีเนื้อหนึ่งถึงหลายเมล็ด ทรงรูปไข่ค่อนข้างกลม เส้นผ่านศูนย์กลาง ๕-๗ มม. มีขนต่อมและขนแข็ง สุกสีนํ้าเงินเข้มถึงดำ เมล็ดทรงรูปไข่โคลงเดลงขนต่อมมีเขตกระจายพันธุ์ในประเทศไทยทางภาคใต้ พบตามที่โล่ง ที่สูงตั้งแต่ใกล้ระดับน้ำทะเลถึงประมาณ ๑๕๐ ม. ในต่างประเทศพบที่เม็กซิโกถึงโบลิเวีย และพบมากในเขตร้อนทั่วไป โดยเฉพาะในฮาวาย มีรายงานว่าเป็นวัชพืชร้ายแรง.
ผู้เขียน นางชุมศรี ชัยอนันต์

โคลงเดลงช้าง Melastoma sanguineum Sims
ชื่อพ้อง Melastoma decemfidum Roxb. ex Jack, M. dendrisetosum C. Chen, M. sanguineum Simsvar. latisepalum C. Chen
วงศ์ Melastomataceae
ชื่ออื่น ๆ กะดูดุ (มลายู); เบร้ช้าง, มังเคร่ขน, มังเคร่ช้าง, เมรีช้าง (ใต้)
 ไม้พุ่ม กิ่งอ่อนเป็นสี่เหลี่ยม มีขนแข็งยาว ใบเดี่ยวเรียงตรงข้าม รูปใบหอก มีขนทั้ง ๒ ด้าน ช่อดอกแบบช่อกระจุก หรือเป็นดอกเดี่ยว ออกตามซอกใบดอกสีม่วง ผลแบบผลแห้งแตก ทรงรูปไข่ มีเนื้อแข็งสีเหลือง เมล็ดขนาดเล็ก มีจำนวนมาก
 โคลงเคลงช้างเป็นไม้พุ่ม สูง ๑-๓(-๕) ม. กิ่งอ่อนเป็นสี่เหลี่ยม มีขนแข็ง ยาวได้ถึง ๘ มม.ใบเดี่ยว เรียงตรงข้าม รูปใบหอก กว้าง ๒.๕-๔. ซม. ยาว ๘-๒๐ ซม. ปลายเรียวแหลม โคนมนหรือแหลม ขอบเรียบ ด้านบนมีขนแข็งเอน ด้านล่างมีขนแข็งเอนหรือมีขนยาวประปราย พบน้อยที่เกลี้ยง เส้นโคนใบ ๕-๗ เส้น ก้านใบยาว ๐.๘-๒ ซม.ช่อดอกแบบช่อกระจุก หรือเป็นดอกเดี่ยว ออกตามชอกใบ มีดอกน้อย ใบประดับยาวได้ถึง ๑ ซม. ด้านนอกมีเกล็ดเล็ก ๆ ฐานดอกรูปถ้วย ยาว ๐.๙-๑.๕ ซม. ภายนอกมีขนแข็งสีแดงหนาแน่น ยาว ๐.๖-๑ ซม. กลีบเลี้ยงสีเขียว โคนเชื่อมติดกับฐานดอกเป็นรูปถ้วยตื้น ยาว ๑-๑.๕ ซม. ปลายแยกเป็น (๔-)๕(-๖) แฉก รูปสามเหลี่ยมถึงรูปแถบ ยาว ๐.๖-๑ ซม. กลีบดอกสีม่วง มี (๔-)๕(-๖) กลีบ รูปไข่กลับหรือเกือบกลม ยาว ๒-๔.๕ ซม. เกสรเพศผู้ ๑๐ เกสร พบน้อยที่มี ๘ หรือ ๑๒ เกสร รูปร่างต่างกัน มี ๒ แบบ อับเรณูของเกสรวงนอกสีม่วง ยาว ๑.๒-๑.๕ ซม. แกนอับเรณูยื่นมากและโค้ง ยาว ๑.๖-๑.๘ มม. อับเรณูของเกสรวงในยาวประมาณ ๑.๑ ซม. สีออกม่วงหรือสีเหลือง แกนอับเรณูยื่นสั้น รังไข่กิ่งใต้วงกลีบ มี ๕ ช่อง แต่ละช่องมีออวุลจำนวนมาก บริเวณ ยอดมีขนแข็งสีทอง ก้านยอดเกสรเพศเมียยาวประมาณ ๒.๕ ซม. ยอดเกสรเพศเมียมนกลมผลแบบผลแห้งแตก ทรงรูปไข่ ยาว ๑.๕-๒.๕ ซม. มีขนยาวหนาแน่น เมื่อแก่แตกตามยาวไม่เป็นระเบียบมีเนื้อแข็งสีเหลือง เมล็ดขนาดเล็ก มีจำนวนมากโคลงเคลงช้างมีเขตการกระจายพันธุ์ในประเทศไทยทางภาคตะวันออกเฉียงเหนือ ภาคตะวันออก ภาคกลาง ภาคตะวันออกเฉียงใต้ และภาคใต้ พบขึ้นตามริมธารน้ำที่เป็นหินหรือทราย และชายป่าดิบแล้งที่สูงตั้งแต่ใกล้ระดับนํ้าทะเลถึงประมาณ ๑,๕๐๐ ม. ในต่างประเทศพบที่พม่า จีนตอนใต้ และภูมิภาคมาเลเชีย.
ผู้เขียน นางชุมศรี ชัยอนันต์

โคลงเคลงญวน Melastoma saigonense (Kuntze) Merr.
ชื่อพ้อง Osbeckia saigonensis Kuntze, Melastoma villosum Sims
วงศ์ Melastomataceae
ชื่ออื่น ๆ โคลงเคลงขน (ปราจีนบุรี); ม่ายะ (ชองตราด); เอ็นอ้า (อุบลราชธานี)
 ไม้พุ่ม กิ่งอ่อนเป็นสี่เหลี่ยม มีขนแข็งสีน้ำตาลอมแดงหนาแน่น ใบเดี่ยว เรียงตรงข้าม รูปรีถึงรูปใบหอกช่อดอกแบบช่อกระจุก หรือเป็นดอกเดี่ยว ออกตามซอกใบ ดอกสีม่วง ผลแบบผลแห้งแตก รูปค่อนข้างกลม ปลายตัต มีขนชนิดปลายเป็นกระจุกขนรูปดาว เมล็ดรูปก้นหอย
 โคลงเคลงญวนเป็นไม้พุ่ม สูงได้ถึง ๓ ม. กิ่งอ่อนเป็นสี่เหลี่ยม มีขนแข็งสีน้ำตาลอมแดงหนาแน่นใบเดี่ยว เรียงตรงข้าม รูปรีถึงรูปใบหอก กว้าง ๑.๓-๒.๕ ซม. ยาว ๓-๙ ซม. ปลายมนและปลายสุดเรียวแหลมสั้น โคนมน ขอบเรียบ แผ่นใบมีขนอุยทั้ง ๒ ด้าน เส้นโคนใบ ๕ เส้น ก้านใบยาว ๐.๖-๒ ซม.ช่อดอกแบบช่อกระจุก มี ๓-๕ ดอก หรือเป็นดอกเดี่ยว ออกตามซอกใบ ใบประดับยาวประมาณ ๕ มม. มีขนอุยด้านนอก ก้านดอกยาวประมาณ ๕ มม. ฐานดอกรูปถ้วย ยาว ๐.๙-๑.๓ ซม. ภายนอกมีขนแข็ง ปลายมีขนยาวเป็นกระจุกขนรูปดาวหนาแน่น กลีบเลี้ยงสีม่วง เมื่อแห้งเป็นสีแดง โคนเชื่อมติดกันเป็นรูปถ้วย ยาว ๐.๘-๑ ซม. มีขนสั้นทางด้านนอก ปลายหลอดกลีบเลี้ยงแยก เป็น ๕ แฉก รูปสามเหลี่ยม ยาวประมาณ ๗ มม. มีขน กลีบดอกสีม่วง มี ๕ กลีบ รูปไข่กลับ ยาว ๑.๕-๒ ซม. ขอบมีขนละเอียด เกสรเพศผู้มี ๑๐ เกสร พบน้อยทื่มี ๘ เกสร เรียงเป็น ๒ วง รูปร่างต่างกันอับเรณูของเกสรวงนอกโค้งขึ้นเล็กน้อย ยาวประมาณ ๑ ซม. สีม่วง แกนอับเรณูใต้อับเรณูยื่นยาวประมาณ ๑ ซม. อับเรณูของเกสรวงในตรง ยาวประมาณ ๑ ซม. สีเหลืองแกนอับเรณูใต้อับเรณูไม่ยื่น รังไข่กึ่งใต้วงกลีบ ส่วนบนมีขนแข็งสีน้ำตาลอ่อนหรือสีนํ้าตาล มี ๕ ช่อง แต่ละช่องมีออวุลจำนวนมาก ก้านยอดเกสรเพศเมียสีแดงสั้นกว่าเกสรเพศผู้วงนอกเล็กน้อย ยอดเกสรเพศเมียเป็นตุ่มเล็กสีนํ้าตาลผลแบบผลแห้งแตก รูปค่อนข้างกลม ปลายตัด ยาว ๑.๒-๑.๔ ซม. มีขนชนิดปลายเป็นกระจุกขนรูปดาวเมล็ดรูปก้นหอยโคลงเคลงญวนมีเขตกระจายพันธุ์ในประเทศไทย ทางภาคตะวันออกเฉียงเหนือ ภาคตะวันออก ภาคกลาง และภาคตะวันออกเฉียงใต้ พบขึ้นในที่ขึ้นแฉะตามป่าละเมาะ และพบบ้างตามชายป่าดิบแล้ง หรือป่าผลัดใบ ที่สูงจากระดับน้ำทะเลไม่เกิน ๒๐๐ ม. ในต่างประเทศพบที่พม่าและภูมิภาคอินโดจีน.
ผู้เขียน นางขุมศรี ขัยอนันต์

โคลงเคลงตัวผู้ ๑ Melastoma orientate Guillaumin
ชื่อพ้อง Otanthera confusa Craib
วงศ์ Melastomataceae
 ไม้พุ่ม กิ่งอ่อนเป็นสี่เหลี่ยม มีขนแข็งยาว ตามข้อมีขนแข็งและกางออก ใบเดี่ยว เรียงตรงข้าม รูปใบหอกช่อดอกแบบช่อกระจุกหรือเป็นดอกเดี่ยว ออกตามปลายกิ่งหรือซอกใบใกล้ปลายกิ่ง ดอกสีม่วง ผลแบบผลมีเนื้อหนึ่งถึงหลายเมล็ด รูปทรงกลม สุกสีน้ำเงินเข้ม เมล็ดเล็ก มีจำนวนมาก
 โคลงเคลงตัวผู้ชนิดนี้เป็นไม้พุ่ม สูง ๐.๓-๑.๕ ม. หรืออาจสูงได้ถึง ๕ ม. กิ่งอ่อนเป็นสี่เหลี่ยม มีขนแข็ง ยาว ๑-๑.๕ มม. แนบชิดตามผิว ตามฃ้อมีขนแข็งกางออก ยาวได้ถึง ๕ มม.ใบเดี่ยว เรียงตรงข้าม รูปใบหอก กว้าง ๑-๓.๕ ซม. ยาว ๔-๙.๓ ซม. ปลายแหลม โคนสอบหรือมน ขอบเรียบแผ่นใบบางคล้ายกระดาษ มีขนแข็งเอนทั้ง ๒ ด้าน เส้นโคนใบ ๓-๕ เส้น มีขน ก้านใบยาว ๐.๓-๑.๕ ซม.ช่อดอกแบบช่อกระจุกหรือเป็นดอกเดี่ยว ออกตามปลายกิ่งหรือชอกใบใกล้ปลายกิ่ง ใบประดับรูปใบหอกถึงรูปไข่กลับ ยาว ๒-๗ มม. ด้านนอกมีขนฐานดอกรูปถ้วย ยาว ๓-๖ มม. มีขนแข็งตั้งตรงประปราย ยาว ๒-๓.๕ มม. และมีส่วนยื่นยาวที่มีขนแข็งคล้ายแปรงเป็นกะบังรอบ กลีบเลี้ยงโคนเชื่อมติดกันกับขอบฐานดอก ปลายแยกเป็น ๕ แฉก รูปสามเหลี่ยมแคบถึงรูปแถบ ยาว ๓-๕ มม. กลีบดอกสีม่วง มี ๕ กลีบ ยาว ๖-๘ มม. เกสรเพศผู้ ๑๐ เกสร รูปร่างต่างกันหรือเหมือนกัน สีม่วงเรียงเป็น ๒ วง ถ้าเกสรเพศผู้มีลักษณะเหมือนกัน วงนอกมีอับเรณูยาว ๔-๕ มม. ด้านล่างของแกนอับเรณูยาวประมาณ ๕ มม. หากเกสรเพศผู้ ๒ วง มีรูปร่างต่างกันเกสรวงนอกมีด้านล่างของแกนอับเรณูยื่น ยาว ๑-๒ มม. รังไข่อยู่ใต้วงกลีบ ปลายมีขนแข็ง มี ๕ ช่อง แต่ละช่องมีออวุลจำนวนมาก ก้านยอดเกสรเพศเมียเป็นเส้น ยาวใกล้เคียงกับเกสรเพศผู้ ยอดเกสรเพศเมียเล็กแหลมผลแบบผลมีเนื้อหนึ่งถึงหลายเมล็ด รูปทรงกลม เส้นผ่านศูนย์กลาง ๖-๘ มม. สุกสีนํ้าเงินเข้ม เมล็ดเล็กมีจำนวนมากโคลงเคลงตัวผู้ชนิดนี้มีเขตการกระจายพันธุ์ในประเทศไทยทั่วทุกภาค พบขึ้นในที่โล่ง ป่าดิบ ป่าผลัดใบหรือบริเวณริมลำธาร ที่สูงตั้งแต่ไกล้ระดับนํ้าทะเลถึงประมาณ ๘๐๐ ม. ในต่างประเทศพบที่พม่า ลาว และเวียดนามตอนใต้.
ผู้เขียน นางชุมศรี ชัยอนันต์

โคลงเคลงตัวผู้ ๒ Osbeckia cochinchinensis Cogn.
วงศ์ Melastomataceae
 ไม้ล้มลุกปีเดียว ลำต้นตั้งตรง กิ่งเป็นสี่เหลี่ยม ใบเดี่ยว เรียงตรงข้าม รูปใบหอกแคบหรือรูปขอบขนานก้านใบสั้นมาก ช่อดอกแบบช่อกระจุก มี ๒-๓ ดอก หรือเป็นดอกเดี่ยวออกตามซอกใบ ดอกสีม่วงผลแบบผลแห้งแตก รูประฆัง เมล็ดเล็ก รูปก้นหอย ผิวขรุขระ
 โคลงเคลงตัวผู้ชนิดนี้เป็นไม้ล้มลุกปีเดียว ลำต้นตั้งตรง สูงได้ถึง ๓๐ ซม. เกลี้ยง กิ่งเป็นสี่เหลี่ยมใบเดี่ยว เรียงตรงข้าม รูปใบหอกแคบหรือรูปขอบขนาน กว้าง ๐.๓-๑ ซม. ยาว ๐.๕-๒ ซม. ปลายแหลมหรือมนโคนมนกลม ขอบเรียบ แผ่นใบมีขนทั้ง ๖ ด้าน เส้นแขนงใบข้างละ ๑-๒(-๓) เส้น ก้านใบสั้นมากช่อดอกแบบช่อกระจุก มี ๒-๓ ดอกหรือเป็นดอกเดี่ยวออกตามซอกใบ ฐานดอกรูปถ้วย ยาว ๓-๔ มม. ภายนอกมีขนยาวนุ่มประปราย กลีบเลี้ยงโคนเชื่อมกันกับฐานดอก ปลายเป็นจัก ๔ จัก ยาวไม่เกิน ๑ มม. กลีบดอกสีม่วง มี ๔ กลีบ รูปไข่กลับ กว้าง ๔-๕ มม. ยาว ๕-๖ มม. เกสรเพศผู้ ๘ เกสร ยาวประมาณ ๔ มม. อับเรณูสีม่วง รูปขอบขนานตรง ยาว ๑.๕-๒ มม.ไม่มีจะงอยที่ปลาย รังไข่อยู่ใต้วงกลีบและสั้นกว่าขอบฐานดอกผิวมีขนบาง มี ๔(-๕) ช่อง แต่ละช่องมีออวุลจำนวนมากก้านยอดเกสรเพศเมียสีม่วงอ่อน ยาวประมาณ ๕ มม. ยอดเกสรเพศเมียเล็กผลแบบผลแห้งแตก รูประฆัง ยาว ๔-๕ มม. เมล็ดขนาดเล็ก ขนาดไม่เกิน ๑ มม. รูปก้นหอย ผิวขรุขระโคลงเดลงตัวผู้ชนิดนี้มีเขตการกระจายพันธุ์ในประเทศไทยทางภาคตะวันออกเฉียงเหนือ ภาคตะวันออกเฉียงใต้ และภาคใต้พบขึ้นตามที่โล่งที่สูงตั้งแต่ใกล้ระดับนํ้าทะเลถึงประมาณ ๘๐๐ ม. ในต่างประเทศพบที่ภูมิภาคอินโดจีน.
ผู้เขียน นางชุมศรี ชัยอนันต์

โคลงเคลงผลแห้ง Melastoma pellegrinianum (H. Boissieu) Karst. Mey.
ชื่อพ้อง Dissotis pellegriniana H. Boissieu, Melastoma acutisepalum Geddes
วงศ์ Melastomataceae
 ไม้พุ่ม กิ่งอ่อนเป็นสี่เหลี่ยม มีขนสีน้ำตาลใบเดี่ยว เรียงตรงข้าม รูปใบหอก ช่อดอกแบบช่อกระจุก แยกแขนง ออกที่ปลายกิ่ง ดอกมีม่วงอมชมพู ผลแบบผลแห้งแตก รูปคนโท เมล็ดรูปก้นหอย มีจำนวนมาก
 โคลงเคลงผลแห้งเป็นไม้พุ่ม สูง ๑-๑.๕(-๒.๕) ม. กิ่งอ่อนเป็นสี่เหลี่ยม มีขนสีน้ำตาลแนบชิดตามผิวใบเดี่ยว เรียงตรงข้าม รูปใบหอก กว้าง ๒.๕-๕ ซม. ยาว ๘-๑๐(-๑๒) ซม. ปลายแหลม โคนแหลมหรือค่อนข้างแหลม ขอบเรียบ แผ่นใบทั้ง ๒ ด้าน มีขนแข็งเอนเส้นโคนใบ ๕-๗ เส้น ก้านใบยาวประมาณ ๑ ซม.ช่อดอกแบบช่อกระจุกแยกแขนง ออกที่ปลายกิ่งใบประดับรูปไข่ ยาวประมาณ ๘ มม. ด้านนอกมีขนอุยฐานดอกรูปถ้วย ยาว ๕-๗ มม. มีขนแข็งสั้นแนบชิดประปราย กลีบเลี้ยงโคนเชื่อมติดกันและติดกับฐานดอก ปลายแยกเป็น ๕ แฉก รูปใบหอก ยาว ๕-๗ มม. กลีบดอกสีม่วงอมชมพู มี ๕ กลีบ รูปไข่กลับ ยาว ๑-๑.๔ ซม. เกสรเพศผู้ ๑๐ เกสร สีม่วงหรือสีนํ้าเงินเข้ม เรียงเป็น ๒ วง มีรูปร่าง ๒ แบบ อับเรณูของเกสรวงนอกยาวประมาณ ๙ มม. แกนอับเรณูด้านล่างยื่น ยาว ๐.๘-๑ ซม. อับเรณูของเกสรวงในยาวประมาณ ๘ มม. แกนอับเรณูด้านล่างไม่ยื่น รังไข่อยู่ใต้วงกลีบ ส่วนบนของรังไข่มีขนแข็ง มี ๕ ช่อง แต่ละช่องมีออวุลจำนวนมากก้านยอดเกสรเพศเมียเรียวยาว ยอดเกสรเพศเมีย เป็นตุ่มผลแบบผลแห้งแตก รูปคนโท ยาว ๖-๘ มม. เมล็ดรูปก้นหอย มีจำนวนมากโคลงเคลงผลแห้งมีเขตการกระจายพันธุ์ในประเทศไทยทางภาคตะวันออก ภาคกลาง และภาคตะวันออกเฉียงใต้ พบขึ้นบนลานหินหรือหน้าผาชายป่าดิบแล้ง และป่าผลัดใบ อาจพบบ้างบนดินทรายตามที่โล่งที่มีไม้เล็ก ๆ ขึ้นหนาแน่น หรือในทุ่งหญ้า ที่สูงตั้งแต่ใกล้ระดับน้ำทะเลถึงประมาณ ๖๐๐ ม. ในต่างประเทศพบที่ภูมิภาคอินโดจีน.
ผู้เขียน นางชุมศรี ชัยอนันต์

ไคร้ ๑ Glochidion daltonii (Mull. Arg.) Kurz
ชื่อพ้อง Phyllanthus daltonii Müll. Arg.
วงศ์ Euphorbiaceae
ชื่ออื่น ๆ ตานาดง (ชัยภูมิ); เสเพล้ซ่า (กะเหรื่ยง-กาญจนบุรี); เหมือดเลือด (เลย)
 ไม้พุ่มหรือไม้ต้น ลำต้นมักเกลี้ยง ใบเดี่ยวเรียงสลับ รูปไข่ ดอกแยกเพศร่วมต้น ออกเป็นกระจุกตามซอกใบ ดอกสีเขียวถึงสีขาว ไม่มีกลีบดอก ผลแบบผลแห้งแตก รูปกลมแบน เป็นพูรอบเมล็ดทุกเมล็ด เมล็ดรูปพระจันทร์ครึ่งเสี้ยว
 ไคร้ชนิดนี้เป็นไม้พุ่มหรือไม้ต้น สูงได้ถึง ๕ ม. ลำต้นมักเกลี้ยงใบเดี่ยว เรียงสลับ รูปไข่ กว้าง ๑.๘-๓.๔ ซม. ยาว ๓.๒-๑๑.๒ ซม. ปลายเรียวแหลมหรือเป็นติ่งแหลมโคนเบี้ยว สอบแคบถึงสอบเรียว ขอบเรียบ แผ่นใบหนาคล้ายแผ่นหนัง เมื่อแห้งด้านบนสีเทา ด้านล่างสีออกน้ำตาล เส้นกลางใบและเส้นใบนูนทางด้านล่าง เส้นแขนงใบข้างละประมาณ ๑๐ เส้น เส้นใบย่อยแบบขั้นบันได ก้านใบยาว ๒-๓ มม. หูใบแข็ง รูปสามเหลี่ยมปลายแหลม กว้างประมาณ ๑.๔ มม. ยาว ๒-๓ มม. ร่วงช้าดอกแยกเพศร่วมต้น ออกเป็นกระจุกตามซอกใบกระจุกละประมาณ ๑๐ ดอก อาจเป็นกระจุกดอกเพศผู้และกระจุกดอกเพศเมีย ถ้ากระจุกที่พบทั้ง ๒ เพศอยู่ด้วยกัน ดอกเพศหนึ่งจะมีเพียง ๒-๓ ดอก ดอกสีเขียวถึงสีขาว สมมาตรตามรัศมี กลีบเลี้ยง ๖ กลีบ เรียงซ้อนเหลื่อมกันเป็น ๒ วง วงนอกมีขนาดใหญ่กว่า ไม่มีกลีบดอกและจานฐานดอก ดอกเพศผู้มีเส้นผ่านศูนย์กลาง ๔-๕.๕ มม. ก้านดอกยาว ๘-๙ มม. กลีบเลี้ยงรูปไข่กลับ กลีบวงนอกกว้าง ๑-๑.๕ มม. ยาวประมาณ ๓ มม. กลีบวงในกว้างประมาณ ๑ มม. ยาว ๒-๒.๕ มม. เกสร เพศผู้ ๓ เกสร ยาว ๑-๑.๕ มม. ก้านชูอับเรณูเชื่อมติดกันอับเรณูยาวประมาณ ๑ มม. แกนอับเรณูยื่นเป็นซี่ฟันยาวประมาณ ๐.๔ มม. ดอกเพศเมียมีเส้นผ่านศูนย์ กลางประมาณ ๑.๕ มม. ก้านดอกสั้น เมื่อเป็นผลยาวขึ้น ๐.๔-๔ มม. กลีบเลี้ยงรูปสามเหลี่ยมหรือรูปไข่ กว้าง ๐.๕-๑ มม. ยาว ๑-๒ มม. กลีบวงในรูปรี กว้าง ๐.๔-๐.๘ มม. ยาว ๑-๒ มม. รังไข่อยู่เหนือวงกลีบ รูปค่อนข้างกลม กว้างและยาวประมาณ ๑ มม. มีขนหนาแน่นหรือมีเพียงเด็กน้อย มี ๔-๕ ซ่อง แต่ละ ช่องมีออวุล ๒ เม็ด ยอดเกสรเพศเมียรูปกรวยปลาย กว้าง ยาว ๒-๔ มม. ปลายสุดเป็นซี่ฟันทู่ ยาว ๐.๖-๐.๘ มม.ผลแบบผลแห้งแตก รูปกลมแบนเกลี้ยง กว้าง ๐.๕-๑ ซม. ยาว ๑.๒-๑.๔ ซม. เป็นพูรอบเมล็ดทุกเมล็ดรอยเชื่อมเห็นไม่ชัด แต่ละพูแยกจากโคน ผนังผลบางแกนกลางผลกว้างและยาวประมาณ ๒ มม. เมล็ดรูปพระจันทร์ครึ่งเสียว กว้างประมาณ ๓.๕ มม. ยาวประมาณ ๕.๓ มม. หนาประมาณ ๒.๕ มม.ไคร้ชนิดนี้มีเขตการกระจายพันธุ์ในประเทศไทยทางภาคเหนือและภาคตะวันตกเฉียงใต้ พบทั่วไปตามป่าดิบเขา ป่าผลัดใบผสม ป่าเต็งรัง ที่สูงจากระดับนํ้าทะเล ๕๐๐-๒,๐๐๐ ม. ในต่างประเทศพบที่อินเดียทางตะวันออกของเทือกเขาหิมาลัย พม่า จีนตอนใต้ และภูมิภาคอินโดจีน.
ผู้เขียน ดร.ก่องกานดา ชยามฤต

ไคร้ ๒ Glochidion kerrii Craib
วงศ์ Euphorbiaceae
 ไม้พุ่มหรือไม้ต้น ตามกิ่งมีขนกำมะหยี่ ใบเดี่ยวเรียงสลับ รูปไข่ ดอกแยกเพศร่วมตัน ออกเป็นกระจุกตามซอกใบ มีเหลืองอ่อน ขอบกลีบสีเขียวอ่อน ไม่มีกลีบดอก ผลแบบผลแห้งแตก รูปกลมแบน เป็นพูสีเขียวอ่อนเปลี่ยนเป็นมีขาวแล้วจึงเปลี่ยนเป็นสีเลือด นกปนสีนํ้าตาล เมล็ดรูปพระจันทร์ครึ่งเสี้ยว สีเหลือง แล้วเปลี่ยนเป็นสีแดง
 ไคร้ชนิดนี้เป็นไม้พุ่มหรือไม้ต้น สูงได้ถึง ๗ ม. กิ่งสีเขียวอ่อน มีขนกำมะหยี่ เปลือกนอกบางและเรียบสีเทา แตกเป็นแผ่นบางใบเดี่ยว เรียงสลับ รูปไข่ กว้าง ๑.๔-๔.๕ ซม. ยาว ๒.๒-๙ ซม. ปลายเรียวแหลมหรือแหลมเป็นติ่งหนามโคนมนกลมหรือสอบแคบ เบี้ยวเล็กน้อย ขอบเรียบ แผ่นใบบางคล้ายกระดาษหรือกึ่งหนาคล้ายแผ่นหนัง ด้านบนสีเขียวถึงเขียวเข้ม มีขนยาวประปรายอยู่บนเส้นใบ ด้านล่างสีเขียวอ่อน มีขนกำมะหยี่ เส้นกลางใบและเส้นใบนูนทางด้านล่าง เส้นแขนงใบข้างละ ๗-๙ เส้น เส้นใบย่อยแบบขั้นบันได ก้านใบยาว ๑-๒ มม. หูใบรูปสามเหลี่ยมแคบ กว้าง ๐.๒-๐.๖ มม. ยาว ๑.๘-๓.๓ มม. ร่วงง่ายดอกแยกเพศร่วมต้น ออกเป็นกระจุกตามซอกใบแต่ละกระจุกมีดอกเพศผู้ ๑-๕ ดอก ดอกเพศเมียมี ๑-๓ ดอก บานค่อนข้างพร้อมกัน สมมาตรตามรัศมีไม่มีกลีบดอกและจานฐานดอก ดอกเพศผู้มีเส้นผ่านศูนย์กลาง ๔.๕-๕.๕ มม. ล้านดอกยาว ๐.๗-๑.๕ ซม. มีขนยาวประปราย สีเขียวจาง กลีบเลี้ยงสีเหลืองอ่อนขอบ สีเขียวอ่อน มี ๖ กลีบ รูปรี แข็ง เรียงซ้อนเหลื่อมกันเป็น ๒ วง กลีบกว้างประมาณ ๑ มม. ยาว ๓-๔ มม. กลีบวงนอกยาวกว่าเล็กน้อย เกสรเพศผู้ ๓ เกสร ยาว ๑-๒ มม. ก้านชูอับเรณูเชื่อมติดกัน อับเรณูสีเหลือง ยาว ๐.๘-๑.๕ มม. ส่วนแกนอับเรณูยื่นเป็นซี่ฟันแหลม ยาวประมาณ ๐.๕ มม. ดอกเพศเมียมีเส้นผ่านศูนย์กลางประมาณ ๒.๕ มม. ก้านดอกเมื่อเป็นผลยาว ๐.๓-๑.๒ ซม. สีเขียวอ่อนเล็กเรียวคล้ายกับก้านดอกเพศผู้ กลีบเลี้ยงมี ๒ กลีบ รูปไข่ กว้าง ๐.๓-๑ มม. ยาว ๐.๘-๑.๒ มม. รังไข่อยู่เหนือวงกลีบ ค่อนข้างกลม กว้างประมาณ ๒ มม. ยาวประมาณ ๒.๕ มม. มี ๓-๔ ช่อง แต่ละช่องมีออวุล ๒ เม็ด ก้านยอดเกสรเพศเมียเล็กเรียวยาว ๒-๓ มม. ปลายสุดจักเป็นซี่ฟัน ยาวประมาณ ๑ มม. สีเขียวอ่อนผลแบบผลแห้งแตก รูปกลมแบน เป็นพู รอยเชื่อมเห็นไม่ชัด กว้าง ๗-๘ มม. ยาว ๓.๕-๔ มม. เมื่ออ่อนมีขนยาวประปราย ผนังบาง แกนกลางผลยาว ๑.๕-๒ มม. แต่จะเหลืออยู่เฉพาะที่ส่วนโคนเป็นรูปสามเหลี่ยม ผลสีเขียวอ่อนเปลี่ยนเป็นสีขาวแล้วจึงเปลี่ยนเป็นสีเลือดนกปนสีนํ้าตาล เมล็ดรูปพระจันทร์ครึ่งเสี้ยว กว้าง ๒.๒-๓ มม. ยาวและหนาประมาณ ๓ มม. สีเหลืองแล้วเปลี่ยนเป็นสีแดงไคร้ชนิดนี้มีเขตการกระจายพันธุ์ในประเทศไทยทางภาคเหนือและภาคตะวันออกเฉียงใต้ พบทั่วไปเป็นไม้ชั้นรองในป่าผลัดใบ ป่าดิบ ป่ารุ่น และยังพบตามชายป่า ตามช้างทางริมน้ำ ที่สูงจากระดับนํ้าทะเล ๕๕๐-๑,๓๐๐ ม. ในต่างประเทศพบที่พม่า.
ผู้เขียน ดร.ก่องกานดา ชยามฤต

ไคร้งอย Itea riparia Collett et Hemsl.
วงศ์ Iteaceae (Grossulariaceae)
ชื่ออื่น ไคร้โคก (ตะวันออกเฉียงเหนือ)
 ไม้ต้นหรือไม้พู่ม เปลือกสีเทา กระพี้สีขาวแกมเหลือง เหนียวและแข็งมาก ใบเดี่ยว เรียงเวียนรูปใบหอก รูปรี หรือรูปใบหอกกลับ ช่อดอกแบบช่อกระจะเชิงประกอบ ออกตามปลายกิ่งและตามซอกใบใกล้ปลายกิ่ง ช่อย่อยแบบช่อกระจุก ดอกสีขาวหรือสีเหลืองอ่อน มีประสีชมพูเรื่อ ผลแบบผลแห้งแตกแนวเดียว รูปทรงกลมหรือทรงรูปไข่ ปลายโค้งออก มียอดเกสรเพศเมียและกลีบเลี้ยงติดทน เมล็ดรูปสามเหลี่ยม สีดำ
 ไคร้งอยเป็นไม้ต้นหรือไม้พุ่ม สูง ๑-๔ ม. เปลือกเรียบ สีเทา กระพี้สีขาวแกมเหลือง เหนียวและแข็งมากกิ่งอ่อนมีขนสั้นสีเทาค่อนข้างหนาแน่นและร่วงง่ายมีช่องอากาศสีนํ้าตาลอ่อนประปราย ตายอดเรียวแหลมรูปโบหอก ยาว ๓-๕ มม. มีกาบรูปใบหอกบริเวณโคน ๒-๓ กาบ และมักมีนํ้ามันใสเคลือบใบเดี่ยว เรียงเวียน รูปใบหอก รูปรี หรือรูปใบหอกกลับ กว้าง ๑.๕-๔.๕ ซม. ยาว ๖-๑๔ ซม. ปลายเรียวแหลมหรือมน แล้วหยักคอดเป็นติ่งแหลม โคนสอบ ขอบจักฟันเลื่อย ปลายจักเรียวแหลมคล้ายหนาม ปลายสุดมักงุ้มเข้าหาขอบใบ และมีสีนํ้าตาลเข้ม แผ่นใบค่อนข้างหนา ด้านบนเกลี้ยงเป็นมัน ส่วนทางด้านล่างมีขนสีเทาสั้นประปรายและมีจุดประสีเข้มทั่วไป เส้นกลางใบนูนทางด้านล่างและเป็นร่องทางด้านบน เส้นแขนงใบข้างละ ๖-๘ เส้น ปลายเส้นโค้งไปจรดกับเส้นถัดขึ้นไปก่อนถึงขอบใบ เส้นใบย่อยแบบร่างแห พอสังเกตเห็นได้ทางด้านล่าง ก้านใบยาว ๐.๕-๑ ซม. เกลี้ยง เมื่อแห้งหยิกย่นและสีออกนํ้าตาลเข้มช่อดอกแบบช่อกระจะเชิงประกอบ ออกตามปลายกิ่งและตามซอกใบใกล้ปลายกิ่ง ยาว ๕-๑๕ ซม. ช่อย่อยแบบช่อกระจุก กระจุกละ ๒-๓ ดอก ก้านดอก ยาว ๒-๕ มม. กลีบเลี้ยงโคนเชื่อมติดถันเป็นรูปถ้วยปลายแยกเป็นแฉกแหลม ๕ แฉก แฉกกว้างประมาณ ๑ มม. ยาว ๒-๓ มม. มีสีแดงเรื่อตามขอบแฉก กลีบ ดอก ๕ กลีบ เรียงสลับกับแฉกกลีบเลี้ยง รูปใบหอกหรือรูปขอบขนาน กว้างประมาณ ๒ มม. ยาว ๒-๕ มม. สีขาวหรือสีเหลืองอ่อน มีประสีชมพูเรื่อ ขอบกลีบจรดกันขอบและปลายงุ้ม เกสรเพศผู้ ๕ เกสร ติดตรงกับกลีบดอก ยาวประมาณ ๓ มม. รังไข่อยู่กิ่งใต้วงกลีบหรือเหนือวงกลีบ รูปไข่ กว้างประมาณ ๑.๕ มม. เกลี้ยง มี ๒ ช่อง แยกกันชัดเจนเมื่อเป็นผล แต่ละช่องมีออวุลจำนวนมาก ก้านยอดเกสรเพศเมียมี ๒ ก้านแนบชิดกัน ยอดเกสรเพศเมียเป็นตุ่มผลแบบผลแห้งแตกแนวเดียว ออกเป็นคู่ แยกกันรูปทรงกลมหรือทรงรูปไข่ ปลายโค้งออก แต่ละผลกว้าง ประมาณ ๒ มม. ยาวประมาณ ๕ มม. มีเกล็ดสีนํ้าตาลตามผิว มียอดเกสรเพศเมียและกลีบเลี้ยงติดทนเมล็ดมีหลายเมล็ด สีดำ รูปสามเหลี่ยม กว้างและยาวประมาณ ๑ มม.ไคร้งอยมีเขตการกระจายพันธุ์ในประเทศไทยทั่วทุกภาค ยกเว้นภาคใต้ พบขึ้นตามธารน้ำไหล ชายลำห้วยในป่าดิบและป่าเบญจพรรณ ที่สูงตั้งแต่ใกล้ระดับน้ำทะเลถึงประมาณ ๑,๔๐๐ ม. เป็นพืชทนน้ำไหลออกดอกและเป็นผลเดือนเมษายนถึงตุลาคม ในต่างประเทศพบที่พม่าประโยชน์ ไคร้งอยเหมาะแก่การนำมาปลูกเป็นไม้ประดับ เนื้อไม้ใช้ทำเครื่องมือเกษตร.
ผู้เขียน ดร.จำลอง เพ็งคล้าย

ไคร้จำปา Elaeocarpus hainanensis Oliv.
ชื่อพ้อง Elaeocarpus lacei Craib
วงศ์ Elaeocarpaceae
ชื่ออื่น ๆ ไคร้น้ำ (เชียงใหม่)
 ไม้ต้น แตกกิ่งตำ ใบเดี่ยว เรียงเวียน รูปใบหอกหรือรูปใบหอกกลับ ช่อดอกแบบช่อกระจะ ออกตามซอกใบใกล้ปลายกิ่ง ดอกสีขาว ปลายกลีบจักเป็นริ้วผลแบบผลผนังชั้นในแข็ง รูปกระสวยหรือรูปทรงรีเมล็ดรูปกระสวย
 ไคร้จำปาเป็นไม้ต้น สูง ๕-๗ ม. แตกกิ่งตํ่าเรือนยอดค่อนข้างทึบ มีขนนุ่มตามกิ่งอ่อนใบเดี่ยว เรียงเวียน รูปใบหอกหรือรูปใบหอกกลับ กว้าง ๑.๕-๓.๕ ซม. ยาว ๕-๑๖ ซม. ปลายแหลมหรือมน โคนสอบเรียว ขอบจักถี่ แผ่นใบหนา ใบอ่อนมีขนนุ่มตามผิวใบด้านล่าง เส้นแขนงใบข้างละ ๘-๑๗ เส้น ปลายเส้นโค้งและจรดกันก่อนถึงขอบใบ มักมีตุ่มหูด ตามง่ามเส้นแขนงใบ ก้านใบยาว ๐.๓-๑.๕ ซม.ช่อดอกแบบช่อกระจะ ออกตามซอกใบใกล้ปลายกิ่ง ยาว ๔-๗ ซม. ห้อยลง ก้านดอกยาว ๒-๕ ซม. กลีบเลี้ยง ๕ กลีบ รูปใบหอก กว้าง ๓-๔ มม. ยาว ๒-๒.๗ ซม. มีขนประปรายทั่ง ๒ ด้าน กลีบดอก ๕ กลีบ สีขาว รูปลิ่ม กว้าง ๐.๘-๑ ซม. ยาว ๒-๒.๗ ซม. มีขนประปรายทั้ง ๒ ด้าน บริเวณโคนกลีบด้านในมีกลุ่มขนยาว ๒ กระจุก ปลายกลีบจักเป็นริ้ว เกสรเพศผู้ ๓๐-๖๐ เกสร ติดรวมอยู่เป็นกระจุกรอบรังไข่ รังไข่อยู่เหนือวงกลีบ รูปทรงกลม เกลี้ยง มี ๒ ช่อง แต่ละช่องมีออวุล ๒ เม็ด ก้านยอดเกสรเพศเมียเกลี้ยงผลแบบผลผนังชั้นในแข็ง รูปกระสวยหรือรูปทรงรี กว้าง ๑-๑.๕ ซม. ยาว ๔-๔.๕ ซม. ผิวบางเรียบ เกลี้ยง ก้านผลยาว ๒-๕ ซม. เมล็ดรูปกระสวยแข็ง มี ๑ เมล็ดไคร้จำปามีเขตการกระจายพันธุ์ในประเทศไทยทางภาคเหนือ พบขึ้นตามลำห้วยในป่าดิบและป่าเบญจพรรณชื้น ที่สูงจากระดับน้ำทะเล ๒๐๐-๖๐๐ ม. ออกดอกและเป็นผลเดือนมกราคมถึงพฤษภาคม ในต่างประเทศพบที่พม่า จีน และเวียดนาม.
ผู้เขียน ดร.จำลอง เพ็งคล้าย

ไคร้ต้น Glochidion arborescens Blume
วงศ์ Euphorbiaceae
ชื่ออื่น ๆ มันปู (ใต้)
 ไม้ต้น ตามกิ่งมีขนกำมะหยี่ ใบเดี่ยว เรียงสลับรูปไข่ โคนเบี้ยว ดอกแยกเพศร่วมต้น ออกเป็นกระจุก มีก้านช่อดอกอยู่เหนือซอกใบ ดอกสีเหลือง ไม่มีกลีบดอก ผลแบบผลแห้งแตก รูปกลมแบน เมล็ดรูปพระจันทร์ครึ่งเสี้ยว
 ไคร้ต้นเป็นไม้ต้น สูงได้ถึง ๑๐ ม. ตามกิ่งมีขนกำมะหยี่ เปลือกสีน้ำตาลเข้ม แตกเป็นแผ่นใบเดี่ยว เรียงสลับ รูปไข่ กว้าง ๒.๗-๖.๗ ซม. ยาว ๔.๖-๑๙.๒ ซม. ปลายแหลมหรือเรียวแหลม มีติ่งหนาม โคนเบี้ยว เว้าตื้น หรือกลม ขอบเรียบ แผ่นใบหนาคล้ายแผ่นหนัง ด้านบนสีเขียวเข้ม เมื่อแก่สีออกเทา ด้านล่างสีเขียว เมื่อแก่สีนํ้าตาล เส้นกลางใบและเส้นใบนูนทางด้านล่าง เส้นแขนงใบข้างละ ๘-๑๑ เส้น เส้นใบย่อยแบบขั้นบันได ก้านใบยาว ๓-๔.๕ มม. หูใบรูปสามเหลี่ยม กว้างประมาณ ๒ มม. ยาว ๒-๓.๒ มม. ร่วงง่ายดอกแยกเพศร่วมต้น ออกเป็นกระจุก มีก้านช่อดอกยาวได้ถึง ๕ มม. อยู่เหนือซอกใบ แต่ละกระจุกมี ๕-๑๐ ดอก หรืออาจมากกว่า ดอกเพศผู้และดอกเพศเมียมักอยู่ในช่อเดียวกัน ดอกเพศเมียบานก่อนดอกเพศผู้สมมาตรตามรัศมี กลีบเลี้ยง ๖ กลีบ โคนเชื่อมติดกันเรียงซ้อนเหลื่อมกันเป็น ๒ วง วงนอกมีขนาดใหญ่กว่าไม่มีกลีบดอกและจานฐานดอก ดอกเพศผู้มีเส้นผ่านศูนย์กลางประมาณ ๕ มม. ก้านดอกยาว ๐.๘-๑.๓ ซม. ค่อนข้างเกลี้ยง สีเหลือง กลีบเลี้ยงแข็ง รูปรีแกมรูปไข่ค่อนข้างหนา กว้าง ๑.๖-๒ มม. ยาวประมาณ ๓ มม. เกสรเพศผู้ ๖ เกสร ยาว ๑.๕-๒ มม. ก้านชูอับเรณูเชื่อมติดกัน อับเรณูลีนวลหรือสีเทา ยาวประมาณ ๑ มม. แกนอับเรณูยื่นเป็นซี่ฟันแหลม ยาวประมาณ ๐.๕ มม. ดอกเพศเมียมีเส้นผ่านศูนย์กลาง ๒-๓ มม. ก้านดอก ยาว ๓-๘ มม.สีเขียว กลีบเลี้ยงรูปไข่ กว้าง ๑-๒ มม. ยาว ๑-๓ มม. รังไข่อยู่เหนือวงกลีบ รูปกลมแบน กว้าง ๒-๒.๕ มม. ยาว ๑.๒-๑.๕ มม. มี ๔-๕ ช่อง แต่ละช่องมีออวุล ๒ เม็ด ยอดเกสรเพศเมียรูปกรวย ยาวประมาณ ๑ มม. สีเหลือง ครึ่งบนจักเป็นซี่ฟันหยาบผลแบบผลแห้งแตก รูปกลมแบน กว้าง ๐.๙-๑.๑ ซม. ยาว ๔.๕-๗ มม. สีเขียว เมื่ออ่อนมีขนยาวประปราย เมื่อแก่เกลี้ยง ไม่จักเป็นพู รอยเชื่อมเห็นไม่ชัดผนังผลบางมาก แกนกลางผลยาวประมาณ ๓ มม. โคนกว้าง ที่ปลายแยกเป็นแถบ เมล็ดรูปพระจันทร์ครึ่งเสี้ยวกว้าง ๓.๒-๔ มม. ยาว ๔-๕ มม.ไคร้ต้นมีเขตการกระจายพันธุ์ในประเทศไทยทางภาคตะวันออก ภาคตะวันตกเฉียงใต้ และภาคใต้พบทั่วไปตามที่โล่งในป่าชายหาด ตามพื้นที่ที่ถูกรบกวนในป่ารุ่น ชายป่าดิบ ที่สูงตั้งแต่ใกล้ระดับนํ้าทะเลถึง ประมาณ ๘๕๐ ม. ในต่างประเทศพบที่แคว้นอัสสัม คาบสมุทรมลายู และอินโดนีเซีย.
ผู้เขียน ดร.ก่องกานดา ชยามฤต

ไคร้แตก Glochidion oblatum Hook. f.
วงศ์ Euphorbiaceae
 ไม้พุ่มหรือไม้ต้น กิ่งมีขนกำมะหยี่สีน้ำตาลใบเดี่ยว เรียงสลับ รูปรีแกมรูปไข่หรือรูปรี ดอกแยกเพศร่วมต้น ออกเป็นกระจุกตามซอกใบ สีเขียวอ่อนไม่มีกลีบดอก ผลแบบผลแห้งแตก รูปกลมแป้น สีเหลืองและมีขนสีขาว เมล็ดรูปพระจันทร์ครึ่งเสี้ยว สีแดง
 ไคร้แตกเป็นไม้พุ่มหรือไม้ต้น สูงได้ถึง ๔ ม. ตามกิ่งมีขนกำมะหยี่สีนํ้าตาลทั่วไปใบเดี่ยว เรียงสลับ รูปรีแกมรูปไข่หรือรูปรี กว้าง ๑.๕-๔ ซม. ยาว ๓.๕-๑๒ ซม. ปลายแหลมทู่ หรือเรียวแหลมและมีติ่งหนาม โคนเบี้ยว สอบแคบ ขอบเรียบแผ่นใบบางคล้ายกระดาษ ด้านบนเกลี้ยงหรือมีขน โดยเฉพาะตามเส้นกลางใบ ด้านล่างเกลี้ยงหรือมีขน เส้นกลางใบและเส้นใบนูนทางด้านล่าง เส้นแขนงใบข้างละ ๙-๑๒ เส้น เส้นใบย่อยแบบขั้นบันได ก้านใบยาว ๓-๔ มม. หูใบรูปสามเหลี่ยมแคบ กว้างไม่เกิน ๑ มม. ยาว ๑-๔ มม. ร่วงช้าดอกแยกเพศร่วมต้น ออกเป็นกระจุกตามซอกใบ มีดอกได้ถึง ๕ ดอก ดอกเพศผู้และดอกเพศเมียมักอยู่ด้วยกัน สมมาตรตามรัศมี กลีบเลี้ยง ๖ กลีบ เรียงซ้อนเหลื่อมกันเป็น ๒ วง วงนอกมีขนาดใหญ่กว่า ไม่มีกลีบดอกและจานฐานดอก ดอกเพศผู้มีเส้นผ่านศูนย์กลาง ประมาณ ๕ มม. ก้านดอกยาวประมาณ ๑ ซม. กลีบเลี้ยงสีเขียวอ่อน รูปไข่กลับ กลีบวงนอกกว้างประมาณ ๑.๖ มม. ยาวประมาณ ๓ มม. กลีบวงในมีขนาดเล็กกว่าเล็กน้อย เกสรเพศผู้ ๖ เกสรยาวประมาณ ๑ มม. ก้านชูอับเรณูเชื่อมติดกัน อับเรณูยาวประมาณ ๐.๗ มม. ส่วนแกนอับเรณูยื่นเป็นซี่ฟันแหลม ยาวประมาณ ๐.๔ มม. ดอกเพศเมียมีเส้นผ่านศูนย์กลางประมาณ ๒.๕ มม. มีขน ก้านดอกยาวประมาณ ๐.๖ มม. เมื่อเป็นผลยาวได้ ถึง ๕ มม. กลีบเลี้ยงรูปไข่ กลีบวงนอกกว้าง ๐.๕-๑ มม. ยาว ๑-๒ มม. กลีบวงในมีขนาดเล็กกว่าเล็กน้อยรังไข่อยู่เหนือวงกลีบ รูปค่อนข้างกลม กว้างและยาวประมาณ ๑ มม. มีขนยาวหนาแน่น มี ๔-๖ ช่อง แต่ละช่องมีออวุล ๒ เม็ด ยอดเกสรเพศเมียเป็นรูปกรวย ยาวประมาณ ๑ มม. ปลายสุดจักเป็นซี่ฟัน เห็นไม่ชัดผลแบบผลแห้งแตก รูปกลมแป้น กว้างประมาณ ๑.๓ ซม. ยาวประมาณ ๑ ซม. ไม่จักเป็นพู สีเหลืองและมีขนสีขาว ผนังผลค่อนข้างหนา แกนกลางผลยาวประมาณ ๖ มม. โคนหนา เมล็ดรูปพระจันทร์ครึ่งเสี้ยวสีแดงไคร้แตกมีเขตการกระจายพันธุ์ในประเทศไทยทางภาคเหนือ พบตามทุ่งหญ้าในป่าดิบ ที่สูงจากระดับ นํ้าทะเล ๕๐๐-๑,๓๐๐ ม. ในต่างประเทศพบที่อินเดียและพม่า.
ผู้เขียน ดร.ก่องกานดา ชยามฤต

ไคร้ใต้ Glochidion sericeum (Blume) Zoll, et Moritzi
ชื่อพ้อง Glochidionopsis sericea Blume
วงศ์ Euphorbiaceae
 ไม้พุ่มหรือไม้ต้น ลำต้นมีขนคล้ายไหม ใบเดี่ยวเรียงสสับ รูปรีแกมรูปไข่ มีขนคล้ายไหมทั้ง ๒ ด้านดอกแยกเพศร่วมต้น ออกเป็นกระจุกตามซอกใบ สีขาวไม่มีกลีบดอก ผลแบบผลแห้งแตก รูปกลมแป้น สีเขียวมีขนคล้ายกำมะหยี่สีขาว เมล็ดรูปพระจันทร์ครึ่งเสี้ยวสีแดงสด
 ไคร้ใต้เป็นไม้พุ่มหรือไม้ต้น สูงได้ถึง ๕ ม. ลำต้นมีขนคล้ายไหมใบเดี่ยว เรียงสลับ รูปรีแกมรูปไข่ กว้าง ๐.๘-๓.๕ ซม. ยาว ๑.๙ ซม. ปลายแหลมทู่หรือเรียวแหลมโคนค่อนข้างเบี้ยว เว้าเล็กน้อยหรือตัด ขอบเรียบ แผ่นใบบางคล้ายกระดาษ มีขนคล้ายไหมทั้ง ๒ ด้าน เส้นกลางใบและเส้นใบนูนทางด้านล่าง เส้นแขนงใบข้างละ ประมาณ ๑๐ เส้น เส้นใบย่อยแบบขั้นบันได ก้านใบยาวประมาณ ๓ มม. หูใบรูปสามเหลี่ยมหรือรูปไข่ กว้าง ประมาณ ๑ มม. ยาว ๑-๒ มม. ร่วงช้าดอกแยกเพศร่วมต้น ออกเป็นกระจุกตามซอกใบ แต่ละกระจุกมีดอกเพศผู้และดอกเพศเมีย ประมาณ ๕ ดอก ดอกสีขาว สมมาตรตามรัศมี ไม่มีกลีบดอกและจานฐานดอก ดอกเพศผู้มีเส้นผ่านศูนย์ กลางประมาณ ๓.๕ มม. ล้านดอกยาว ๓-๓.๕(-๕.๕) มม. มีขน กลีบเลี้ยง ๖ กลีบ บานออก เรียงซ้อนเหลื่อมกันเป็น ๒ วง กลีบวงนอกรูปรี กว้างประมาณ ๐.๘ มม. ยาวประมาณ ๒ มม. กลีบวงในมีขนาดเล็กกว่าเล็กน้อย เกสรเพศผู้ ๓ เกสร ยาวประมาณ ๐.๗ มม. ก้านชูอับเรณูเชื่อมติดกัน แกนอับเรณูยื่นเป็นซี่ฟันแหลม ยาวประมาณ ๐.๒ มม. ดอกเพศเมียมีเส้นผ่านศูนย์กลาง ๑-๕ มม. ก้านดอกสั้นมาก เมื่อเป็นผลก้านยาวได้ถึง ๗ มม. มีขนหนาแน่นกว่าล้านของดอกเพศผู้กลีบเลี้ยง ๒ กลีบ ไม่บานออก ติดทน รูปไข่ กลีบใหญ่ กว้าง ๑.๖-๑.๙ มม. ยาว ๒.๑-๒.๖ มม. กลีบเล็ก กว้าง ๑.๒-๑.๖ มม. ยาว ๑.๘-๒.๔ มม. รังไข่อยู่เหนือวงกลีบ กว้าง ๐.๔-๒ มม. ยาว ๑-๓ มม. มี ๓ ช่อง แต่ละช่อง มีออวุล ๒ เม็ด ยอดเกสรเพศเมียเล็กเรียว มี ๓ เส้น โคนเชื่อมติดกัน ปลายแยกเป็น ๓ แฉกผลแบบผลแห้งแตก รูปกลมแป้น กว้าง ๖-๗ มม. ยาวประมาณ ๓.๕ มม. แกนกลางผลกว้าง ๑-๒ มม. ยาว ๑.๒-๒.๓ มม. บางครั้งเป็นพู รอยเชื่อมเห็นไม่ชัดสีเขียว ผนังผลบาง มีขนคล้ายกำมะหยี่สีขาว เมื่อผลแตกแต่ละพูแยกจากโคน ส่วนโคนแกนเป็นรูปสามเหลี่ยม เมล็ดรูปพระจันทร์ครึ่งเสี้ยว กว้างและยาวประมาณ ๓ มม. สีแดงสดไคร้ใต้มีเขตการกระจายพันธุ์ในประเทศไทยทางภาคใต้ พบตามป่าดิบ ที่สูงจากระดับนํ้าทะเล ๕๐-๒๐๐ ม. ในต่างประเทศพบที่อินโดนีเซียและฟิลิปปินส์.
ผู้เขียน ดร.ก่องกานดา ชยามฤต

ไคร้นา Homonoia riparia Lour.
วงศ์ Euphorbiaceae
ชื่ออื่น ๆ กะแลแร (มลายู-ยะลา); แกลแร (มลายู-นราธิวาส); ไคร้ (กลาง, เหนือ); ไคร้หิน (ชุมพร); แร่ (ตรัง); สี่ที่โค่, เหี่ยที้ (กะเหรี่ยง-แม่ฮ่องสอน)
 ไม้พุ่มหรือไม้ต้นขนาดเล็ก เป็นพืชทนนํ้า ใบเดี่ยวเรียงเวียน รูปรีแกมรูปขอบขนานหรือรูปไข่กลับ ด้านล่างมีปุ่มเล็ก ๆ และมีเกล็ดขนสีเงินหรือสีขาว มีต่อมที่บริเวณจักฟันเลื่อย ดอกแยกเพศร่วมต้น ช่อดอกแบบช่อเชิงลด ออกตามซอกใบ สีเหลืองอมเขียวหม่น มีแต้มสีแดง ผลแบบผลแห้งแตก รูปค่อนข้างกลม สีน้ำตาล บางครั้งพบสีแดงอมเหลีองหรือสีออกดำ เมล็ดมีเยื่อหุ้ม สีแดง
 ไคร้นํ้าเป็นไม้พุ่มหรือไม้ต้นขนาดเล็ก สูงได้ถึง ๒(-๗) ม. เป็นพืชทนน้ำใบเดี่ยว เรียงเวียน รูปรีแกมรูปขอบขนานหรือรูป ไข่กลับ กว้าง ๐.๕-๒.๕ ซม. ยาว ๓.๕-๒๑ ซม. ปลายแหลมเป็นติ่งหนามสั้น โคนแหลม ขอบจักฟันเลื่อย แผ่นใบหนาคล้ายแผ่นหนัง ด้านบนสีเขียวเข้ม ด้านล่างมีปุ่มเล็ก ๆ และมีเกล็ดขนสีเงินหรือสีขาว หรือบางทีมีนวลมีต่อมที่บริเวณจักฟันเลื่อย เส้นใบนูนทั้ง ๒ ด้าน เส้นแขนงใบข้างละ ๑๓-๑๖ เส้น ก้านใบยาว ๐.๔-๑.๓ ซม. หูใบกว้างประมาณ ๑ มม. ยาว ๕-๗ มม. ร่วงง่ายดอกแยกเพศร่วมต้น ช่อดอกแบบช่อเชิงลด ออกตามซอกใบ ยาวได้ถึง ๗(-๑๐) ซม. สีเหลืองอมเขียวหม่นมีแต้มสีแดง มักพบเป็นช่อดอกแยกเพศ บางครั้งพบดอกเพศผู้อยู่ที่โคนช่อและดอกเพศเมียอยู่ที่ปลายช่อ ดอกจะ ออกเดี่ยวที่แต่ละข้อสมมาตรตามรัศมี ไม่มีก้านดอก กลีบดอก และจานฐานดอก ดอกเพศผู้มีเส้นผ่านศูนย์กลาง ๔.๕-๕ มม. กลีบเลี้ยง ๓ กลีบ รูปไข่หรือรูปรี กว้าง ๑-๓.๕ มม. ยาว ๓-๔.๕ มม. ด้านนอกสีแดงเข้มด้านในสีชมพูอมแดง ก้านชูอับเรณูเชื่อมติดกัน สีขาว ยาว ๓-๖ มม. แตกกิ่งที่ปลายก้านเป็น ๒ แฉก เรียงสลับกันบนก้าน อับเรณูจำนวนมาก สีขาวถึงสีเหลือง กว้างประมาณ ๐.๔ มม. ยาวประมาณ ๐.๒ มม. แกนอับเรณูสีแดงเข้ม ดอกเพศเมียมีเส้นผ่านศูนย์กลาง ประมาณ ๒ มม. กลีบเลี้ยง ๔(-๖) กลีบ เรียงซ้อนเหลื่อมกันรูปไข่ กว้าง ๐.๕-๑ มม. ยาว ๑-๒ มม. สีเขียวหม่น มีแต้มสีแดง รังไข่อยู่เหนือวงกลีบ รูปค่อนข้างกลม กว้างและยาวได้ถึง ๒ มม. มี ๓ ช่อง แต่ละ ช่องมีออวุล ๑ เม็ด ไม่มีก้านยอดเกสรเพศเมียหรืออาจพบยาวประมาณ ๐.๓ มม. สีครีม ยอดเกสรเพศเมีย ยาว ๑.๕-๔ มม. สีน้ำตาลอมแดงผลแบบผลแห้งแตก รูปค่อนข้างกลม กว้าง ๓-๔ มม. ยาว ๓-๔.๕ มม. สีน้ำตาล บางครั้งพบสีแดงอมเหลืองหรือสีออกดำ ผนังผลบางแต่แข็ง หนาไม่ถึง ๑ มม. ด้านนอกมีขนคล้ายไหม ด้านในเกลี้ยง เมื่อผลแก่แตกเหลือแกนกลางผล เมล็ดกว้างและยาวประมาณ ๒ มม. หนา ๑-๑.๕ มม. มีเยื่อหุ้มเมล็ดสีแดง เมล็ดแข็งและอยู่ทนไคร้น้ำมีเขตการกระจายพันธุ์ในประเทศไทย ทั่วทุกภาค มักขึ้นเป็นกลุ่มตามชายนํ้า ขึ้นได้บนหินที่สูงตั้งแต่ใกล้ระดับน้ำทะเลถึงประมาณ ๗๐๐ ม. ในต่างประเทศพบที่อินเดีย ภูฏาน ศรีลังกา จีน ไต้หวันภูมิภาคอินโดจีนและภูมิภาคมาเลเซียประโยชน์ ใบใช้แก้โรคผิวหนัง ในกัมพูชาใช้ใบและยอดอ่อนทำเป็นน้ำมันใส่ผม และใช้เนื้อไม้เป็นยาชงแก้โรคมาลาเรีย.
ผู้เขียน ดร.ก่องกานดา ชยามฤต

ไคร้มด ๑ Eurya nitida Korth. var. siamensis (Craib) H. Keng
ชื่อพ้อง Eurya japonica Thunb. var. siamensis Craib
วงศ์ Theaceae
ชื่ออื่น ๆ ไค้มด (เหนือ); เหมือด (ตะวันออกเฉียงเหนือ, ตะวันออก)
 ไม้ต้นขนาดเล็ก กิ่งอ่อนเป็นเหลี่ยมมน ปลายกิ่งห้อยลู่ลง ใบเดี่ยว เรียงเวียน รูปรีหรือรูปไข่กลับถึงรูปขอบขนาน ดอกแยกเพศต่างต้นหรือร่วมต้นออกเป็นดอกเดี่ยวหรือเป็นกระจุกตามซอกใบและเหนือรอยแผลใบ ดอกสีขาวหรือสีนวล ผลแบบผลมีเนื้อหนึ่งถึงหลายเมล็ด รูปทรงกลมหรือทรงรี ก้านยอดเกสรเพศเมียและกลีบเลี้ยงติดทน เมล็ดเล็ก มีจำนวนมาก
 ไคร้มอชนิดนี้เป็นไม้ต้นขนาดเล็ก ผลัดใบแต่ ผลิใบใหม่ไว สูง ๒-๑๐ ม. กิ่งอ่อนเป็นเหลี่ยมมน ปลายกิ่งห้อยลู่ลง ยอดอ่อนเกลี้ยงหรืออาจมีขนสีดำประปรายใบเดี่ยว เรียงเวียน รูปรีหรือรูปไข่กลับถึงรูปขอบขนาน กว้าง ๓.๕-๔.๕ ซม. ยาว ๘-๑๐ ซม. ปลายเรียวแหลมหรือมนกว้างแล้วหยักเป็นติ่งแหลม โคนรูปลิ่มหรือสอบเรียว ขอบจักฟันเลื่อยถี่โดยเฉพาะอย่างยิ่งส่วนที่ค่อนไปทางปลายใบ แผ่นใบค่อนข้างหนา ผิวเกลี้ยงแต่มีจุดสีน้ำตาลทั่วไปทั้ง ๒ ด้าน เส้นกลางใบเห็นชัดทางด้านล่างและมักเป็นร่องทางด้านบน เส้นแขนงใบข้างละ ๘-๑๐ เส้น พอสังเกตเห็นได้ทางด้านล่าง ก้านใบยาว ๑-๔ มม. ย่นและออกสีคลํ้าเมื่อแห้งดอกแยกเพศต่างต้นหรือร่วมต้น ออกเป็นดอกเดี่ยวหรือเป็นกระจุกตามซอกใบและเหนือรอยแผลใบกระจุกละ ๒-๓(-๕) ดอก มีกาบหรือใบประดับรูปค่อนข้างกลม กว้างและยาวประมาณ ๑.๕ มม. หุ้มและติดทนจนเป็นผล กลีบเลี้ยง ๕ กลีบ รูปค่อนข้างกลมถึงรูปไข่กลับ กว้างและยาวประมาณ ๒.๕ มม. ขอบกลีบซ้อนเกยกัน ด้านนอกมีขนสีน้ำตาลประปราย ด้านในเกลี้ยงขอบมีขนครุยเด็กน้อย กลีบดอกสีขาวหรือสีนวล โคนเชื่อมติดกันเป็นหลอดสั้น ปลายแยก ๕ แฉก แฉกกว้างและยาวประมาณ ๓ มม. ปลายมนหรือเว้าเข้าเด็กน้อยผิวมีขนคล้ายขนต่อมแนบไปตามผิวทั้ง ๒ ด้าน ดอกเพศผู้มีเกสรเพศผู้ ๑๒-๑๕ เกสร ดอกเพศเมียมีรังไข่อยู่เหนือวงกลีบ รูปทรงกลม เกลี้ยง มี ๓ ช่อง แต่ละช่องมีออวุลจำนวนมาก ก้านยอดเกสรเพศเมียเดี่ยว ยอดเกสรเพศเมียแยกเป็น ๒-๓ แฉกผลแบบผลมีเนื้อหนึ่งถึงหลายเมล็ด รูปทรงกลมหรือทรงรี กว้างประมาณ ๔ มม. ยาวประมาณ ๔.๕ มม. เกลี้ยง ก้านยอดเกสรเพศเมียและกลีบเลี้ยงติดทนเมล็ดเล็ก มีจำนวนมากไคร้มอชนิดนี้เป็นพรรณไม้ถิ่นเดียวของไทย มีเขตการกระจายพันธุ์ทางภาคเหนือ ภาคตะวันออกเฉียงเหนือ ภาคตะวันออก และภาคใต้ พบขึ้นทั่วไปตามป่าหญ้าและป่าดิบ ที่สูงจากระดับนํ้าทะเล ๘๐๐-๑,๘๐๐ ม.
ผู้เขียน ดร.จำลอง เพ็งคล้าย

ไคร้มด ๒ Glochidion acuminatum Müll. Arg. var. siamense Airy Shaw
วงศ์ Euphorbiaceae
 ไม้พุ่มหรือไม้ต้น มีขนกำมะหยี่ทั่วไป ใบเดี่ยวเรียงสลับ รูปไข่หรือรูปรี ดอกแยกเพศร่วมต้น ออกเป็นกระจุกตามซอกใบ สีเขียวถึงสีเหลืองอ่อน ไม่มีกลีบดอก ผลแบบผลแห้งแตก รูปกลมแป้น สีเขียวถึงสีน้ำตาล เป็นมัน เมล็ดรูปพระจันทร์ครึ่งเสี้ยว
 ไคร้มดชนิดนี้เป็นไม้พุ่มหรือไม้ต้น สูงได้ถึง ๖ ม. เปลือกแตกเป็นร่อง สีดำหรือสีเทา มีขนกำมะหยี่ทั่วไปใบเดี่ยว เรียงสลับ รูปไข่หรือรูปรี มักโค้งเป็นเคียว กว้าง ๑.๖-๔.๔ ซม. ยาว ๔.๓-๑๓.๗ ซม. ปลายแหลมหรือเป็นติ่งแหลม โคนเบี้ยว สอบแคบ ขอบเรียบ แผ่นใบค่อนข้างหนาคล้ายแผ่นหนัง ด้านบนสีเขียวเข้ม ค่อนข้างเกลี้ยง หรือมีขนตามเส้นใบ ด้านล่างสีเขียวอมเทา อ่อนเนื่องจากมีไขอยู่ทั่วไป ค่อนข้างเกลี้ยงหรือมีขนกำมะหยี่ เส้นกลางใบและเส้นใบนูนทางด้านล่าง เส้นแขนงใบข้างละ ๙-๑๒ เส้น เส้นใบย่อยแบบขั้นบันได ก้านใบยาว ๒-๕ มม. หูใบรูปสามเหลี่ยม กว้างประมาณ ๑ มม. ยาว ๑.๕-๓.๒ มม. ร่วงง่ายดอกแยกเพศร่วมต้น ออกเป็นกระจุกตามซอกใบมีใบประดับ แต่ละกระจุกมีดอกเพศผู้ ๕-๒๐ ดอก ดอกเพศเมีย ๑-๓ ดอก สีเขียวถึงสีเหลืองอ่อน ไม่มีกลีบดอกและจานฐานดอก กลีบเลี้ยง ๖ กลีบ เรียงซ้อนเหลื่อมกันเป็น ๒ วง กลีบวงนอกมีขนาดใหญ่กว่า ดอกเพศผู้มีเส้นผ่านศูนย์กลาง ๓-๔.๕ มม. ก้านดอกยาว ๔.๕-๕ มม. มีขนกำมะหยี่ กลีบเลี้ยงแข็ง รูปไข่กลับ ปลายแหลม สีเขียวถึงสีเหลืองอ่อนกลีบวงนอกกว้าง ๑-๑.๒ มม. ยาว ๒-๒.๘ มม. กลีบวงในมีขนาดเล็กกว่าเล็กน้อยและพับจีบ เกสรเพศผู้ ๓ เกสร ยาวประมาณ ๑ มม. ก้านชูอับเรณูเชื่อมติดกัน อับเรณูสีเหลือง ยาวประมาณ ๑ มม. แกนอับเรณูยื่นเป็นซี่ฟันแหลม ยาว ๐.๒-๐.๓ มม. สีเหลืองอ่อนดอกเพศเมียมีเส้นผ่านศูนย์กลาง ๑.๕-๓.๕ มม. ก้านดอกยาว ๕-๘ มม. กลีบวงนอกรูปไข่ กว้างประมาณ ๑ มม. ยาว ๑-๑.๖ มม. กลีบวงในรูปสามเหลี่ยม กว้างและยาวประมาณ ๑ มม. รังไข่อยู่เหนือวงกลีบ รูปกลมแป้น กว้างประมาณ ๑.๕ มม. ยาวประมาณ ๑ มม. มี ๔-๕ ช่อง แต่ละช่องมีออวุล ๒ เม็ด ก้านยอดเกสรเพศเมียสั้น ยอดเกสรเพศเมียสีเหลือง ยาวประมาณ ๑ มม. ปลายหยักเป็นซี่ฟันเล็กผลแบบผลแห้งแตก รูปกลมแป้น เป็นพู กว้างได้ถึง ๘ มม. ยาวประมาณ ๔ มม. พบบนกิ่งที่ใม่มีใบเมื่ออ่อนมีขนยาว รอยเชื่อมเห็นไม่ชัด สีเขียวถึงสีนํ้าตาลเป็นมัน ผนังผลบางมาก แกนกลางผลยาว ๑.๕-๑.๘ มม. แต่จะเหลืออยู่เฉพาะที่ส่วนโคนเป็นรูปสามเหลี่ยม เมล็ดรูปพระจันทร์ครึ่งเสี้ยว กว้างและยาวประมาณ ๓ มม. หนาประมาณ ๒.๕ มม.ไคร้มดชนิดนี้มีเขตการกระจายพันธุ์ในประเทศไทยทางภาคเหนือ ภาคตะวันออกเฉียงเหนือ และภาคตะวันออกเฉียงใต้ พบตามทุ่งหญ้าโล่ง และที่รกร้างว่างเปล่าที่สูงจากระดับน้ำทะเล ๑,๑๐๐-๑,๗๕๐ ม. ออกดอกเดือนมกราคมถึงเมษายน เป็นผลเดือนพฤษภาคมถึงตุลาคม ในต่างประเทศพบที่จีนตอนใต้ประโยชน์ ยอดอ่อนมีรสหวานกินได้.
ผู้เขียน ดร.ก่องกานดา ชยามฤต

ไคร้มด ๓ Glochidion eriocarpum Champ. ex Benth.
วงศ์ Euphorbiaceae
ชื่ออื่น ๆ จานา (ประจวบคีรีขันธ์); ชะหนอน (ระนอง)
 ไม้พุ่มหรือไม้ต้น มีขนกำมะหยี่ทั่วไป เปลือกสีนํ้าตาลเข้ม แตกเป็นร่องตามยาว ใบเดี่ยว เรียงสลับ รูปค่อนข้างรีหรือคล้ายรูปไข่กลับ มีขนนุ่มหนาแน่นทางด้านล่าง ดอกแยกเพศร่วมต้น ออกเป็นกระจุกตามซอกใบ สีเหลืองอมเขียว สีเหลือง สีขาวหรือสีนํ้าตาลอ่อน มีกลิ่นหอม ไม่มีกลีบดอก ผลแบบผลแห้งแตก รูปกลมแป้น สีเขียว เมล็ดรูปพระจันทร์ครึ่งเสี้ยว สีแดงอมส้ม
 ไคร้มดชนิดนี้เป็นไม้พุ่มหรือไม้ต้น สูงได้ถึง ๘ ม. มีขนกำมะหยี่ทั่วไป เปลือกหนา สีน้ำตาลเข้มแตกเป็นร่องตามยาวใบเดี่ยว เรียงสลับ รูปค่อนข้างรีหรือคล้ายรูปไข่กลับ กว้าง ๒.๖-๖.๗ ซม. ยาว ๕.๕-๑๓ ซม. ปลายแหลมทู่หรือเรียวแหลม โคนเบี้ยว สอบแคบ ขอบเรียบ แผ่นใบบางคล้ายกระดาษ ด้านบนสีเขียวเข้ม เมื่อแก่เกือบเกลี้ยง ด้านล่างสีเขียวอ่อนมีขนนุ่มหนาแน่น เส้นกลางใบและเส้นแขนงใบนูนทางด้านล่าง เส้นแขนงใบข้างละประมาณ ๑๐ เส้น เส้นใบย่อยคล้ายขั้นบันได ก้านใบยาว ๒-๕ มม. หูใบรูปสามเหลี่ยม กว้าง ๑-๑.๕ มม. ยาว ๑.๕-๓.๕ มม. ร่วงช้าดอกแยกเพศร่วมต้น ออกเป็นกระจุกตามชอกใบดอกเพศผู้และดอกเพศเมียมักอยู่ด้วยกัน แต่ละช่อมีหลายดอก ดอกเพศหนึ่งจะมีเพียง ๑-๒ ดอก ที่เหลือเป็นดอกอีกเพศหนึ่ง ดอกสีเหลืองอมเขียว สีเหลือง สีขาวหรือสีน้ำตาลอ่อน มีกลิ่นหอม ไม่มีกลีบดอกและจานฐานดอก กลีบเลี้ยง ๖ กลีบ เรียงซ้อนเหลื่อมกันเป็น ๒ วง วงนอกมีขนาดใหญ่กว่า ดอกเพศผู้มีเส้นผ่านศูนย์กลาง ๔-๕ มม. ก้านดอกยาว ๖-๙ มม. มีขนยาวประปรายกลีบเลี้ยงรูปรีหรือรูปไข่กลับ กลีบวงนอกกว้างประมาณ ๑ มม. ยาว ๒-๓ มม. กลีบวงในมีขนาดเล็กกว่าเล็กน้อย เกสรเพศผู้ ๓ เกสร ยาวประมาณ ๑ มม. ก้านชูอับเรณู เชื่อมติดกัน อับเรณูสีเหลืองอ่อนหรือสีเขียวอมเทา ยาวประมาณ ๑ มม. แกนอับเรณูยื่นเป็นซี่ฟันแหลม ยาว ๐.๒-๐.๓ มม. สีเหลืองอ่อน ดอกเพศเมียมีเส้นผ่านศูนย์กลาง ๒-๓ มม. ก้านดอกยาวประมาณ ๑ มม. เมื่อเป็นผลก้านจะยาวได้ถึง ๘ มม. กลีบเลี้ยงรูปสามเหลี่ยม กลีบวงนอกกว้างประมาณ ๑ มม. ยาว ๑-๒ มม. กลีบวงในมีขนาดเล็กกว่าเล็กน้อย รังไข่อยู่เหนือวงกลีบ รูปรีหรือรูปไข่ กว้างประมาณ ๑ มม. ยาวประมาณ ๒ มม. มี ๔-๕ ช่อง แต่ละช่องมีออวุล ๒ เม็ด มีขนยาวประปราย ก้านยอดเกสรเพศเมียรูปทรงกระบอก ยอดเกสรเพศเมียเป็นรูปกรวย ยาว ๑-๒ มม. ปลายเป็นซี่ฟันสั้นหรือเรียบผลแบบผลแห้งแตก รูปกลมแป้น กว้าง ๐.๙-๑.๒ ซม. ยาวประมาณ ๔ มม. สีเขียว มีขนยาวประปรายเมื่อแก่เกือบเกลี้ยง เป็นพูตื้น รอยเชื่อมเห็นไม่ชัดผนังผลบาง แกนกลางผลกว้าง ๑-๑.๕ มม. ยาว ๒-๓ มม. แต่จะเหลืออยู่เฉพาะที่ส่วนโคนเป็นรูปสามเหลี่ยม เมล็ดรูปพระจันทร์ครึ่งเสี้ยว กว้าง ๓-๕ มม. ยาว ๔-๕ มม. หนาประมาณ ๓ มม. สีแดงอมส้มไคร้มดชนิดนี้มีเขตการกระจายพันธุ์ในประเทศไทยทางภาคเหนือ ภาคตะวันออกเฉียงเหนือภาคตะวันออกเฉียงใต้ พบตามทุ่งหญ้าป่าผลัดใบ ป่าสน ป่าดิบ และที่รกร้าง ที่สูงจากระดับน้ำทะเล ๓๕๐-๑,๗๐๐ ม. ออกดอกและเป็นผลตลอดปี ในต่างประเทศพบที่จีนตอนใต้ ไต้หวัน ภูมิภาคอินโดจีน ฟิลิปปินส์ และอินโดนีเซีย.
ผู้เขียน ดร.ก่องกานดา ชยามฤต

ไคร้มด ๔ Glochidion hongkongense Mull. Arg.
วงศ์ Euphorbiaceae
 ไม้พุ่มหรือไม้ต้น ผิวเกลี้ยง ใบเดี่ยว เรียงสลับรูปไข่ ดอกแยกเพศร่วมต้น ออกเป็นกระจุกอยู่เหนือซอกใบ สีเหลืองหรือสีเขียว ไม่มีกลีบดอก ผลแบบผลแห้งแตก รูปกลมแป้น แกนกลางผลปลายค่อนข้างกว้าง เมล็ดรูปพระจันทร์ครึ่งเสี้ยว
 ไคร้มดชนิดนี้เป็นไม้พุ่มหรือไม้ต้น สูงได้ถึง ๙ ม. ผิวเกลี้ยง เปลือกบาง เรียบ หรือแตกเป็นแผ่นบางสีน้ำตาลหรือน้ำตาลแกมเทาใบเดี่ยว เรียงสลับ รูปไข่ กว้าง ๔-๑๐.๕ ซม. ยาว ๗-๒๐ ซม. ปลายเรียวแหลมหรือมน อาจมีติ่งหนามสั้น โคนเบี้ยวเล็กน้อยและสอบเรียว ขอบเรียบแผ่นใบหนาคล้ายแผ่นหนัง ด้านบนสีเขียวเข้ม เมื่อแก่เกือบเกลี้ยง ด้านล่างสีเขียวอ่อน เส้นกลางใบและเส้นใบนูนทางด้านล่าง เส้นแขนงใบข้างละ ๑๐-๑๑ เส้น เส้นใบย่อยคล้ายขั้นบันได ก้านใบยาว ๐.๖-๑.๑ ซม. หูใบรูปสามเหลี่ยมค่อนข้างยาว กว้าง ๐.๕-๒ มม. ยาวประมาณ ๔ มม. ร่วงช้าดอกแยกเพศร่วมต้น ออกเป็นกระจุกอยู่เหนือซอกใบ ก้านช่อดอกยาวมากกว่า ๕ มม. ดอกเพศผู้มีตั้งแต่ ๗ ดอกขึ้นไป ส่วนดอกเพศเมียมี ๔-๗ ดอก สีเหลืองหรือสีเขียว ไม่มีกลีบดอกและจานฐานดอก กลีบเลี้ยง ๖ กลีบ เรียงซ้อนเหลื่อมกันเป็น ๒ วง กลีบวงนอกมีขนาดใหญ่กว่า ดอกเพศผู้มีเส้นผ่านศูนย์กลาง ๔-๕ มม. ก้านดอกยาวประมาณ ๑ ซม. กลีบเลี้ยงรูปไข่กลับสีเหลืองสด กลีบวงนอกกว้างและยาว ๒-๓ มม. กลีบวงในมีขนาดเล็กกว่าเล็กน้อย เกสรเพศผู้ ๖ เกสร ยาว ๑.๕-๒ มม. ก้านชูอับเรณูเชื่อมติดกัน อับเรณูสีเหลืองอ่อนยาวประมาณ ๑.๕ มม. แกนอับเรณูยื่นเป็นซี่ฟันแหลม ยาวประมาณ ๐.๕ มม. สีนํ้าตาล ไม่มีเกสรเพศเมียเป็นหมันดอกเพศเมียมีเส้นผ่านศูนย์กลาง ๓-๕ มม. ก้านดอกยาว ๐.๕-๑ ซม. กลีบเลี้ยงรูปไข่ ปลายแหลม กลีบวงนอกกว้าง ๑-๒ มม. ยาว ๒-๓ มม. กลีบวงในมีขนาดเล็กกว่าเล็กน้อย รังไข่อยู่เหนือวงกลีบ รูปกลมแป้นกว้าง ๒-๒.๒ มม. ยาว ๑-๒ มม. มี ๖ ช่อง แต่ละช่องมีออวุล ๒ เม็ด ก้านยอดเกสรเพศเมียสั้นมาก ยอดเกสรเพศเมียแยกกัน ยาวไม่เกิน ๑ มม.ผลแบบผลแห้งแตก รูปกลมแป้น กว้างประมาณ ๑ ซม. ยาวประมาณ ๐.๖ ซม. สีแดงไม่จักเป็นพูเกลี้ยง รอยเชื่อมเห็นไม่ชัด ผนังผลบางมาก แกนกลางผลยาวประมาณ ๕ มม. ปลายค่อนข้างกว้าง เมล็ดรูปพระจันทร์ครึ่งเสี้ยว กว้างประมาณ ๓ มม. ยาวประมาณ ๔ มม.ไคร้มดชนิดนี้มีเขตการกระจายพันธุ์ในประเทศไทยทางภาคเหนือและภาคตะวันตกเฉียงใต้ พบตามที่โล่งในป่าดิบ ป่าเต็งรังผสมไม้ก่อ ที่สูงจากระดับนํ้าทะเล ๔๐๐-๑,๑๐๐ ม. ออกดอกเดือนมีนาคมถึงสิงหาคม เป็นผลเดือนกรกฎาคมถึงพฤศจิกายน ในต่างประเทศพบที่จีนตอนใต้ ไต้หวันหมู่เกาะริวกิว และภูมิภาคอินโดจีน.
ผู้เขียน ดร.ก่องกานดา ชยามฤต

ไคร้ย้อย Elaeocarpus grandiflorus Sm.
วงศ์ Elaeocarpaceae
ชื่ออื่น ๆ จิก, ปูมปา, ผีหน่าย, มุ่นนํ้า (ตะวันออกเฉียงเหนือ); ดอกปีใหม่ (ตะวันออกเฉียงใต้) แต้ว (ตะวันออก); สารภีนํ้า (เหนือ) 
 ไม้ต้น แตกกิ่งต่ำ ใบเดี่ยว เรียงเวียน รูปใบหอกกลับ ช่อดอกแบบช่อกระจะ ออกตามซอกใบใกล้ปลายกิ่ง ดอกสีขาว ปลายกลีบจักเป็นริ้ว ผลแบบผลผนังชั้นในแข็ง รูปกระสวยหรือรูปทรงรี เมล็ดรูปกระสวย
 ไคร้ย้อยเป็นไม้ต้น สูง ๕-๓๐ ม. แตกกิ่งตํ่า เรือนยอดค่อนข้างทึบใบเดี่ยว เรียงเวียน รูปใบหอกกลับ กว้าง ๑.๕-๕.๕ ซม. ยาว ๑๐-๑๙ ซม. ปลายแหลม โคนสอบเรียวขอบหยักห่าง แผ่นใบหนา ใบอ่อนมีขนประปรายตามผิวใบด้านล่าง เส้นแขนงใบข้างละ ๖-๙ เส้น ปลายเส้นโค้งแตไม่จรดกัน มักมีตุ่มใบตามง่ามเส้นแขนงใบ ก้านใบยาว ๐.๕-๔ ซม.ช่อดอกแบบช่อกระจะ ออกตามซอกใบใกล้ปลายกิ่ง ยาว ๖-๑๐ ซม. ห้อยลง ก้านดอกยาวประมาณ ๓ ซม. กลีบเลี้ยง ๕ กลีบ รูปใบหอก กว้างประมาณ ๒ มม. ยาว ๑-๑.๕ ซม. มีขนประปรายทั้ง ๒ ด้าน กลีบดอก ๕ กลีบ สีขาว รูปไข่กลับ กว้างประมาณ ๑ ซม. ยาวประมาณ ๑.๕ ซม. มีขนประปรายทั้ง ๒ ด้าน บริเวณโคนกลีบด้านในมืกลุ่มขนยาว ๒ กระจุก ปลายกลีบจักเป็นริ้ว เกสรเพศผู้ ๒๕-๖๐ เกสร ติดรวมอยู่เป็นกระจุกรอบรังไข่ รังไข่อยู่เหนือวงกลีบ รูปค่อนข้างกลม มีขนสั้นหนาแน่นมี ๒ ช่อง แต่ละช่องมีออวุล ๒ เม็ด ก้านยอดเกสรเพศเมียมีขนผลแบบผลผนังชั้นในแข็ง รูปกระสวยหรือรูปทรงรี กว้าง ๑.๕-๒ ซม. ยาว ๓-๔ ซม. ผิวบาง เรียบ เกลี้ยงเมล็ดรูปกระสวย มี ๑ เมล็ด ก้านผลยาว ๒-๖ ซม.ไคร้ย้อยมีเขตการกระจายพันธุ์ในประเทศไทยทั่วทุกภาค พบขึ้นตามริมนํ้าในป่าดิบ ที่สูงจากระดับนํ้าทะเล ๕๐-๘๐๐ ม. ออกดอกและเป็นผลเกือบตลอดปีและเคยมีรายงานว่าพบในป่าชายเลนด้วย ในต่างประเทศพบที่อินเดีย พม่า ภูมิภาคอินโดจีน มาเลเซีย และอินโดนีเซีย.
ผู้เขียน ดร.จำลอง เพ็งคล้าย

ไคร้หางนาด ๑ Rotula aquatica Lour.
ชื่อพ้อง Carmona viminea (Wall.) G. Don; Ehretia aquatica (Lour.) Gottschling et Hilger, E. viminea Wall.; Rhabdia lycioides Mart., R. viminea (Wall.) Dalzell ex Hook.
วงศ์ Boraginaceae
ชื่ออื่น ๆ มะนอดน้ำ (เชียงใหม่); หางนาค (เหนือ, กลาง); ไคล้หางนาค (ใต้)
 ไม้พุ่ม ใบเดี่ยว เรียงเวียน รูปไข่กลับแกมรูปขอบขนานหรือรูปใบหอกกลับ ช่อดอกแบบช่อกระจุกออกที่ยอดหรือตามซอกใบใกล้ปลายกิ่ง ดอกสีชมพูหรือชมพูอมม่วง ผลแบบผลผนังชั้นในแข็ง รูปค่อนข้างกลม มี ๔ พู เมล็ดมี ๔ เมล็ด รูปไข่แกมรูปขอบขนาน มีเกราะแข็ง
 ไคร้หางนาคชนิดนี้เป็นไม้พุ่ม เปลือกสีเทา ยอดและกิ่งอ่อนมีขน ร่วงเมื่อแก่ ตามกิ่งมักมีแขนงขนาดเล็กใบเดี่ยว เรียงเวียน ตามแขนงเล็กมักเรียงเวียนถี่คล้ายเป็นกระจุก รูปไข่กลับแกมรูปขอบขนานหรือรูปใบหอกกลับ กว้าง ๒-๘ มม. ยาว ๐.๕-๓ ซม. ปลายมนมีติ่งแหลม หรือแหลม โคนมนหรือสอบแหลม ขอบเรียบและมีขน แผ่นใบหนา ด้านล่างมีขนประปราย เส้นแขนงใบข้างละ ๕-๗ เส้น เห็นไม่ชัด ก้านใบยาว ๑-๓ มม.ช่อดอกแบบช่อกระจุก ออกที่ยอดหรือตามซอกใบใกล้ปลายกิ่ง มีใบประดับเล็กมาก ๒ ใบ ก้านดอก ยาว ๑-๒ มม. กลีบเลี้ยงโคนเชื่อมติดกันคล้ายถ้วยตื้น ยาวประมาณ ๒ มม. ปลายแยกเป็น ๕ แฉก รูปใบหอก กว้างประมาณ ๒ มม. ยาว ๔-๗ มม. ปลายแหลม ด้านในเกลี้ยง ด้านนอกมีขน กลีบดอกสีชมพูหรือสีชมพูอมม่วง โคนเชื่อมติดกันเป็นหลอดสั้น ปลายแยกเป็น ๕ แฉก รูปไข่กลับหรือรูปค่อนข้างกลม กว้าง ๕-๖ มม. ยาว ๖-๗ มม. เกสรเพศผู้ ๕ เกสร ก้านชูอับเรณูติดในหลอด กลีบดอก ยาวประมาณ ๑.๕ มม. อับเรณูแตกตามยาวรังไข่อยู่เหนือวงกลีบ มี ๔ ช่อง แต่ละช่องมีออวุล ๑ เม็ด ก้านยอดเกสรเพศเมียเรียว ยาวได้ถึง ๓.๕ มม. ยอดเกสรเพศเมียเป็นตุ่มผลแบบผลผนังชั้นในแข็ง รูปค่อนข้างกลม มีพูตื้น ๔ พู กว้างประมาณ ๔ มม. สุกสีแดงอมนํ้าตาล เมล็ดมี ๔ เมล็ด ขนาดเล็ก รูปไข่แกมรูปขอบขนานมีเกราะแข็งไคร้หางนาคชนิดนี้มีเขตกระจายพันธุ์ในประเทศไทยทั่วทุกภาค พบตามริมฝั่งแม่น้ำ ลำธาร ตลอดจนตามเนินดินหรือริมเกาะแก่งในแหล่งน้ำ ที่สูงตั้งแต่ใกล้ระดับน้ำทะเลถึงประมาณ ๑๕๐ ม. ออกดอกและเป็นผลตลอดปี ในต่างประเทศพบที่อินเดีย ศรีลังกา พม่า จีน ภูมิภาคอินโดจีน และภูมิภาคมาเลเซีย.
ผู้เขียน นางจารีย์ บันสิทธิ์

ไคร้หางนาค ๒ Phyllanthus taxodiifolius Beille
วงศ์ Euphorbiaceae
ชื่ออื่น ๆ ตะไคร้หางสิงห์ (สุพรรณบุรี); เสียว (ตะวันออกเฉียงเหนือ); เสียวน้อย, เสียวนํ้า (ปราจีนบุรี); เสียวเล็ก (ขอนแก่น)
 ไม้พุ่มขนาดเล็ก กิ่งเป็นเหลี่ยม เกลี่ยง ใบเดี่ยวเรียงสลับ รูปขอบขนาน ดอกแยกเพศร่วมต้น ออกเดี่ยวตามซอกใบ ดอกเพศผู้มักอยู่ใกล้โคนกิ่งย่อย ส่วนดอกเพศเมียมักอยู่ใกล้ปลายกิ่งย่อย ไม่มีกลีบดอกแต่มีจานฐานดอก ผลแบบผลแห้งแตก รูปทรงกลม มี ๓ พู เมล็ดปกคลุมด้วยเส้นใยฝอยสีค่อนข้างแดง
 ไคร้หางนาคชนิดนี้เป็นไม้พุ่ม สูงได้ถึง ๖๐ ซม. กิ่งเป็นเหลี่ยม เกลี้ยงใบเดี่ยว เรียงสลับ รูปขอบขนาน กว้าง ๐.๕-๑ มม. ยาว ๓-๕ มม. ปลายมนหรือแหลม และมีติ่งแหลมอ่อนโคนเบี้ยว ขอบเรียบ แผ่นใบบางคล้ายกระดาษหรือค่อนข้างหนาคล้ายแผ่นหนัง เกลี้ยงทั้ง ๒ ด้าน เส้นแขนงใบข้างละ ๓-๔ เส้น เส้นใบย่อยแบบร่างแห เห็นไม่ชัดก้านใบยาวประมาณ ๐.๕ มม. หูใบรูปสามเหลี่ยม ยาวประมาณ ๑ มม.ดอกแยกเพศร่วมต้น ออกเดี่ยวตามซอกใบ ดอกเพศผู้มักอยู่ใกล้โคนกิ่งย่อย ส่วนดอกเพศเมียมักอยู่ใกล้ปลายกิ่งย่อย ไม่มีกลีบดอกแต่มีจานฐานดอก ดอกเพศผู้มีก้านดอกยาวประมาณ ๒ มม. ก้านเด็กเรียว เกลี้ยงกลีบเลี้ยง ๔ กลีบ รูปหัวใจ รูปไข่ หรือรูปไข่กลับ กว้าง ๐.๑-๐.๒ มม. ยาว ๐.๓-๐.๕ มม. เกสรเพศผู้ ๒ เกสร ก้านชูอับเรณูเชื่อมติดกัน ยาวประมาณ ๑ มม. อับเรณู ยาวประมาณ ๐.๑ มม. ดอกเพศเมียมีก้านดอกยาวประมาณ ๒ มม. ใหญ่กว่าก้านดอกเพศผู้ เกลี้ยง กลีบเลี้ยง ๖ กลีบ รูปไข่หรือรูปรี กว้าง ๐.๕-๐.๗ มม. ยาว ๑-๑.๓ มม. จานฐานดอกเป็นวงแหวน รังไข่อยู่เหนือวงกลีบ เกลี้ยง มี ๓ ช่อง แต่ละช่องมีออวุล ๒ เม็ด ก้านยอดเกสรเพศเมียแยกเป็น ๓ แฉก ยาว ๐.๑-๐.๒ มม. ยอดเกสรเพศเมียยาว ๐.๒-๐.๓ มม.ผลแบบผลแห้งแตก รูปทรงกลม มี ๓ พู เส้นผ่านศูนย์กลาง ๓.๒-๔(-๗) มม. ผิวย่น ก้านผลยาวประมาณ ๓ มม. เมล็ดมี ๓ มุม กว้าง ๑-๑.๕ มม. ยาว ๒.๕-๒.๗ มม. ปกคลุมด้วยเส้นใยฝอยสีค่อนข้างแดงไคร้หางนาคชนิดนี้มีเขตการกระจายพันธุ์ในประเทศไทยทางภาคเหนือ ภาคตะวันออกเฉียงเหนือ ภาคตะวันออก และภาคกลาง พบขึ้นตามริมฝืงแม่นํ้าอ่างเก็บน้ำ และริมคลอง ที่สูงจากระดับนํ้าทะเล ๕๐-๗๐๐ ม. ออกดอกเดือนกรกฎาคมถึงสิงหาคม เป็นผลเดือนสิงหาคมถึงธันวาคม ในต่างประเทศพบที่จีน เวียดนาม และกัมพูชา.
ผู้เขียน ดร.ก่องกานดา ชยามฤต

ไคร้หางนาค ๓ Sauropus heteroblastus Airy Shaw
วงศ์ Euphorbiaceae
 ไม้พุ่ม พาดเลื้อย เป็นพืชทนนํ้าไหล ใบเดี่ยวเรียงสลับระนาบเดียว รูปไข่กลับ ดอกแยกเพศร่วมต้นออกเดี่ยวหรือเป็นกระจุกตามซอกใบ สีแกมแดงหรือสีแดงเลือดนก ไม่มีกลีบดอกแคะจานฐานดอก ผลแบบผลแห้งแตก รูปกลมแป้น
 ไคร้หางนาคชนิดนี้เป็นไม้พุ่ม พาดเลื้อย เป็นพืชทนน้ำไหล สูงได้ถึง ๒ ม. เกลี้ยง ตามลำต้นมีสีเขียวแกมแดง มีสันนูน ๒ สัน แตกกิ่งสั้น ๆ หลายกิ่ง ยาวไม่เกิน ๔ มม. แต่ละกิ่งมักมีใบ ๒ ใบ และมีดอก ๒-๓ ดอกใบเดี่ยว เรียงสลับระนาบเดียว รูปไข่กลับ กว้าง ๐.๔-๒ ซม. ยาว ๐.๕-๓ ซม. ปลายกลมหรือเว้าตื้นมีติ่งหนามสั้น โคนรูปลิ่มถึงสอบเรียว ขอบเรียบ แผ่นใบค่อนข้างบางคล้ายกระดาษ มีสีเขียวแกมแดง เส้นแขนงใบข้างละ ๕-๖ เส้น เห็นไม่ชัด ก้านใบยาวประมาณ ๑ มม. หูใบรูปสามเหลี่ยม กว้างและยาวประมาณ ๑ มม. ร่วงช้าดอกแยกเพศร่วมต้น ออกเดี่ยวหรือเป็นกระจุกตามซอกใบ สีแกมแดงหรือสีแดงเลือดนก ดอกเล็กห้อยลง ไม่มีกลีบดอกและจานฐานดอก กลีบเลี้ยงโคนเชื่อมติดกัน ปลายแยกเป็น ๖ แฉก เรียงซ้อนเหลื่อมกันดอกเพศผู้มีเส้นผ่านศูนย์กลาง ๒.๕-๓ มม. ก้านดอกยาว ๕-๕.๕ มม. มีใบประดับ กลีบเลี้ยงแบน แฉกรูปไข่กว้างและยาวประมาณ ๑ มม. ปลายแฉกหยักมนเล็กน้อยใกล้โคนมีเกล็ด เกสรเพศผู้ ๓ เกสร ก้านชูอับเรณู เชื่อมติดกัน ยาวประมาณ ๐.๓ มม. อับเรณูยาวประมาณ ๐.๓ มม. ดอกเพศเมียมีเส้นผ่านศูนย์กลาง ๓-๕.๕ มม. ก้านดอกยาวประมาณ ๑.๕ มม. แฉกกลีบ เลี้ยงรูปใข่ กว้างและยาว ๑.๕-๒.๕ มม. ปลายมนและเป็นติ่งทู่ กลีบเลี้ยงติดทน รังไข่อยู่เหนือวงกลีบ รูปค่อนข้างกลม กว้างประมาณ ๑.๕ มม. ยาวประมาณ ๑ มม. มี ๓ ช่อง แต่ละช่องมีออวุล ๒ เม็ด ไม่มีก้านยอดเกสรเพศเมีย ยอดเกสรเพศเมียมี ๓ แฉก ปลายม้วน ยาว ๐.๕-๑ มม.ผลแบบผลแห้งแตก รูปกลมแป้น กว้างประมาณ ๙ มม. ยาว ๔-๕ มม.ไคร้หางนาคชนิดนี้มีเขตการกระจายพันธุ์ในประเทศไทยทางภาคตะวันออกเฉียงเหนือ พบขึ้นเป็นกลุ่มเล็ก ๆ ตามชายนํ้า ที่สูงจากระดับนํ้าทะเล ๑๐๐-๒๐๐ ม. ในต่างประเทศพบที่เวียดนามและกัมพูชา.
ผู้เขียน ดร.ก่องกานดา ชยามฤต

ไคร้ใหญ่ Glochidion santisukii Airy Shaw
วงศ์ Euphorbiaceae
 ไม้ต้น ผิวเกลี้ยง ใบเดี่ยว เรียงสลับ รูปรี เมื่อแห้งด้านบนมีสีนํ้าตาลเข้มกว่าด้านล่าง ดอกแยกเพศร่วมต้น ออกเป็นกระจุกตามชอกใบ ลัเขียวอ่อน ไม่มีกลีบดอก
 ไคร้ใหญ่เป็นไม้ต้นสูง ได้ถึง ๑๒ ม. โดยทั่วไปผิวเกลี้ยงใบเดี่ยว เรียงสลับ รูปรี กว้าง ๒-๓ ซม. ยาว ๓.๕-๘ ซม. ปลายเรียวแหลมสั้น โคนเบี้ยว สอบแคบขอบเรียบ แผ่นใบบางคล้ายกระดาษ เมื่อแห้งด้านบนมีสีนํ้าตาลเข้มกว่าด้านล่าง เส้นกลางใบและเส้นใบนูนทางด้านล่าง เส้นแขนงใบข้างละ ๙-๑๐ เส้น เส้นใบย่อยแบบร่างแห ก้านใบยาว ๒-๓ มม. หูใบรูปสามเหลี่ยม คล้ายรูปเคียว กว้างประมาณ ๑ มม. ยาวประมาณ ๒ มม. ร่วงช้าดอกแยกเพศร่วมต้น ออกเป็นกระจุกตามซอกใบมักมีก้านช่อดอก มี ๑-๓ ดอก สีเขียวอ่อน สมมาตรตามรัศมี กลีบเลี้ยง ๖ กลีบ เรียงซ้อนเหลื่อมกันเป็น ๒ วง วงนอกมีขนาดใหญ่กว่า ไม่มีกลีบดอกและจานฐานดอก ดอกเพศผู้เมื่อตูมมีเส้นผ่านศูนย์กลางประมาณ ๒ มม. ก้านดอกยาวประมาณ ๓ มม. กลีบเลี้ยงรูปไข่กลับ กลีบวงนอกกว้างประมาณ ๑ มม. ยาวประมาณ ๒ มม. กลีบวงในมีขนาดเล็กกว่าเล็กน้อย เกสรเพศผู้ ๔ เกสร ยาวประมาณ ๑ มม. ก้านชูอับเรณูเชื่อมติดกัน อับเรณู ยาวประมาณ ๑ มม. แกนอับเรณูยื่นเป็นซี่ฟันแหลม ยาวประมาณ ๐.๒ มม. ดอกเพศเมียเมื่ออ่อนมีเส้นผ่านศูนย์กลางประมาณ ๓ มม. ก้านดอกยาวประมาณ ๐.๖ มม. กลีบเลี้ยงรูปรี กลีบวงนอกกว้างประมาณ ๐.๘ มม. ยาว ๑.๒-๑.๓ มม. กลีบวงในมีขนาดเล็กกว่าเล็กน้อย รังไข่อยู่เหนือวงกลีบ รูปรี กว้างประมาณ ๐.๗ มม. ยาวประมาณ ๑ มม. มี ๕ ช่อง แต่ละช่องมีออวุล ๒ เม็ด ก้านยอดเกสรเพศเมียสั้น ยอดเกสรเพศเมียรูปกรวย กว้าง ยาวประมาณ ๑.๖ มม. ปลายหยักเป็นซี่ฟันเล็ก ยาวประมาณ ๐.๖ มม.ผลและเมล็ดยังไม่พบไคร้ใหญ่เป็นพรรณไม้ถิ่นเดียวของไทย มีเขตการกระจายพันธุ์ทางภาคใต้ พบตามทื่รกร้าง ใกล้แหล่งนํ้าในป่าดิบ ที่สูงจากระดับน้ำทะเล ๔๐๐-๕๐๐ ม.
ผู้เขียน ดร.ก่องกานดา ชยามฤต